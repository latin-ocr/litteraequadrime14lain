408 LITTERAE QUADRIMESTRES

ros mihi redimeret3 patronis eorum plusquam ipsi unquam
solent accipere polliceretur, ut, studio pecuniae flagrantes,
facilius eos nobis traderent. Praeterea ut puerum forma libe-
rali, decem ad duodecim, annos natum, qui uno abhinc anno
religionem nostram deseruit, a Mauro, qui plurimum hic po-
test, redimam, diligenter operam dare constitui, grandiorem
quam aliunde acciperet pecuniam pollicendo.

Polemarchus hujus oppidi ¹ (ut fit) foeminam adolescentem
superstitionem Maurorum suscipere compulit, ut sibi concubina
esset, quae puerum, ei similem, cujus antea mentionem feci,
habet3 quem nisi libero, nimirum brevi (ut mater) Mahumeti
haeresim sectabitur; nam decem annos minime excedet, neque
multum ab ea re abhorret.

Maximum periculum est ne, quorundam calumniis, ma-
gnum mihi apud Babae regem (Fez vulgo vocant) ² confletur
odium, quod et aliis de rebus, 'nis haud dissimilibus, factum
aliquando est, et me magnum in discrimen adduxit. At me haec
nihil commovent quominus, Deo propitio, quotquot possim, in
libertatem asseram. Utinam mihi pecunia ad omnes redimen-
dos suppeditaret! Profecto animam amitterre nihil pensi ha-
berem. Satius enim est vitam mihi, tot miseriis plenam, quot
se in hoc laborioso curriculo ingerunt, eripi, quam illos suos
animos, qui tanti steterunt, perdere.

Te per singularem et incredibilem Dei optim. maxim. bene-
volentiam oro, Pater, ut maximas eleemosynas ad me brevi
perferendas cures, ut me a cuncto aere alieno expediam. Nam
cum venerint, majoribus nominibus oppressum, quam nunc sim,
me fore spero, qui versuram solvam.

Haec, P. charissime, sunt ejusmodi, quae merito quemvis
hominem ex suggestis aliisque locis clamare cogant. Animad-
verte, quaes0, ne in negotio divino sis nimis negligens; Domi-
nus enim enucleate a te hujus rei, ut ab illis qui eleemosynas
(quod credi non potest) negaverint, rationem exiget. Satisfacies
(mihi crede), si quod in te est, contenderis. Vale.

¹ Hispane (Cartas de San Ignacz'o, t. 111, pag. 511) El Alcalde de esta villa, qui
quidem melius dicetur praetor quam pole-marchus,· hic enim bellicis, ille autem (al-
calde) civilibus rebus praefectus est.

Ξ Baba, qnae Beniteuda‚ urbecula est Habatae provinciae regni Fezzae, ad Guar-
quam fluvium, versus limites Errz‘sz‘s prov. Fssmmm, Lexicon geograpln'cum.

