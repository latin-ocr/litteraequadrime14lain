Ax. 1053 337

incumbunt. Sed id animo quidem in dies vigilantiori: quod te-
statur quotidianus, uberiorque in virtutibus progressus, ac Di-
vini nominis propalandi sitis. Nec eos remoratur loci commo-
-ditas minor, quam requiri et possit, et debeat. Studia sane, gra-
viora negotia, quodammodo interceperunt. Studetur nihilomi-
nus, quoties datur respirandi tempus, et mirum, quo pacto id
praestetur a nobis quod in litteris praestamus, quando et munus
docendi totum hominem sic requirat, ut quod superest, vix sit
quiescendo. Nemo est in lectoribUS, qui non occupetur penitus.
Sunt enim in scholis assidui. Quorum labor ut magnus, ita certe
non irritus. Augetur enim et discipulorum in virtutibus stu-
-dium, et in litteris sic promovent, ut neminem hactenus aliquot
menses apud nos trivisse poenituerit, effectumque est, ut
maiora ab hoc societatis nostrae collegio civitas beneficia et
recipiat, et speret. Nec sua spe ludetur (opinor) si Deus suorum
conatus secundarit. Actus est hisce Pentecostes festis a pueris
publice Dialogus in studiorum laudem, carmine; habitae sunt
et aliquot orationes: quod fuit multis gratissimum, et omnibus
admirationi. Jamque desiit inter vulgus opinio quaedam teneri,
nulli magis quam urbi ipsi, si durasset, offectura. Erat autem
morum reformationem quantamcumque vellent a Societate, non
litteras sperandas esse3 laudetur is ubique, qui vires et contu-
lit, et collaturus est maiores, si tales nos praebuerimus , quales
hoc munus desiderat. Nec solum Dominus fratrum opera novos
vineae suae palmites fovet, illisque addit incrementum, quin et
luxuriantes Patrum nostrorum ministerio putat, et de quibus
nulla spes fructus esse videbatur, cum iam a multis annis nihil
reddidissent, vixque vitalis humoris in surculo tantillum super-
esset, largos iam satis proventus pollicentur. Et utinam plures
adessent sacerdotes, qui importunis civium precibus possent
satisfacere. Detinentur nostri solidos dies in audiendis confes-
sionibus, cum domi, quo plurimi confluunt, illique non vulgares
cives, tum foriS, in carceribus, hospitalibus, coenobiis, priva-
tisque aedibus: et toto quadragesimali tempore fuerunt fre-
quentissimae occupationes. Novit Deus quanta multorum utili-
tate, qui sic confessionis Sacramentum frequentare consueve-
rant, ut quid esset, ignorarent plane: aut si adiissent aliquando
confessarium, annos ferme totos in adulteriis, furtis, odiis, et

id genus criminibus contriverant. Multi decem, alii 15, et 20
T. ιι. 22

