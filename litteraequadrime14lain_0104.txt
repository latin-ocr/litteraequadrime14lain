100 LITTERAE QUADRIMESTRES

crevit, ut, quamquam Christianae probitatis ac modestiae, in
ipsis moribus relucentis, iusta ac vera opinione nobis semper
probatus extiterit, hominem tamen alterum aut renatum, ob*
insigne perfectionis evangelicae studium ac frequens de mundi
contemptu ac Religionis puritate colloquium, recte censeas3 ut
facile liqueat animam ipsius, divini spiritus suavi afflatu, Regni
mysterium, prudentiae mundi abstrusum, feliciter edoctum
esse. Hic quamquam in ipsis exercitiorum auspiciis Societatis
institutum minime sibi persuasisset , tanta nihilominus animum
ipsius nostrae consuetudinis cupido post iustam deliberatio
nem incessit ut, nisi negotiorum obstacula desiderii impetum
remorata fuissent, iam nostro adiunctus numero optata spiri-
tus pace in Domino frueretur3 atqui, libera communis nobiscum
vitae facultate ad tempus ei negata, nos frequentat, tum con-
fessionis, tum familiaris ac spiritalis colloquii gratia, donec,
a negotiis expeditus, mundo spreto, novam Christi militiam
palam profiteatur.

Proximo loco succedat alter Patris alumnus, prioris colla-
ctaneus, qui, sacrorum exercitiorum institutione probe imbu-
tus, praevia consultatione legitima, Societatis nostrae institu-
tum, divinae vocationis certo impulsu, amplecti quoque de-
crevit. Vir annum vigesimum sextum agens, acri praeditus
ingenio et sumnia facundia, sacramenta confessionis et commu-
nionis supra annum integrum nobiscum frequentans, tot animi
et corporis dotibus ornatus, ut P. Baptista ยน coram me ali-
quando testatus sit se adeo alacris ingenii et excelsi animi
Virum vix unquam conspexisse. Praxis civilis exercitiO, cui mul-
tis annis ingenii vires intendit, probe instructus, cuius procul-
dubio longa observatione, naturae in ipso dotes ac Dei gratuita
beneficia illustriora ac perfectiora evaserunt, tum ad vineae
Dominicae excolendae industriam aptior multo ac prudentior
redditus est. Est enim, communis iudicii nostri arbitrio, ad prae-
clara Christianae militiae stratagemata et ardua Evangelicae
professionis officia administranda natus et idoneus. Hic non-
dum apud nos habitat, bonorum suorum negotiis, dilationem
postulantibus, prohibitus. Est enim honestis natus parentibus,

 

ยน P. joannes Baptista Viola, qui, ante Patris Paschasii adventum, nostris praeerat
parisiensibus.

