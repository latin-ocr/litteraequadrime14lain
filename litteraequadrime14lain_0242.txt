238 LITTERAE QUADRIMESTRES

ditari, et publica custodia clausos consolari, et pauperum ho-
spitium invisere, et id genus alia quam plurima cum juberet
facere singulos, in singulis non mediocrem cernebat obtempe-
rando obedientiam.

Hinc multo uberior fructus sperabatur, nisi morbo aegro—
tare coepisset P„ quo graviter affectus, a fructuosa occupa-
tione coactus est cessare3 id quod omnes illius civitatis homines
magna tristitia affecit. Porro alterius Patris, hujus socii, non
minus utilis labor extitit. Nam et oppidum quoddam, tribus
illinc distans leucis, singulis diebus sabbati frequentare et ibi-
dem dominicis diebus mane concionari et vesperi in eadem ec-
clesia solebat. Unde non parum spiritualis profectus Dei bene-
ficio illius loci hominibus accessit. Idem insuper in civitate
praedicta, in una ecclesiarum, singulis cujusque hebdomadis
utilia salutis documenta et virtutum admonitiones, his qui con-
veniebant, inculcabat.

. ln die item parasceves de Passione Domini in una parochia-
lium ecclesiarum concionatus est non sine lachrymis et magna
auditorum interna commotione. Denique, quod reliquum erat
temporis, audiendis confessionibus, nonnullis etiam generali-
bus, fructuosissime impendebat. Quo factum est ut major in
dies rerum spiritualium sentiretur augmentum.

Ex populo hoc nonnulli optime erant instructi et in spiritua-
libus a nostris jam olim edocti.

Nobilis quidam vir, olim insolens habitus et turbulentus val-
de, exemplo et doctrina Pati-um longe alius est factus. Idem
nocte quadam a P. Jacobo rediens, quem aegrotantem invise-
rat, vulnere in capite est percussus, id quod adeo lubenter et
hilari fronte accepit, ut summum Dei beneficium crederet,
neque unquam percussoris nomen voluit aperire. Alius item
nobilis in nocte Parasceves, postquam, in supplicationibus pu- ν
blicis, nudis pedibus ambulaverat, domum rediens, ad flagella
(ut creditur), vulnus et ipse grave in crure clanculum accepit.
Quo accepto, prima, quae sub id temporis verba protulit, pre-
ces Deo pro percussore fuere: Optarim (inquiens) hominem
agnoscere ut ei boni aliquid facerem. Tantum aberat ut vindi-
ctam expeteret; nec ullo modo ferre poterat mali quicquam in
vulneris auctorem a circumstantibus dici. Atque haec sane
omnia laetus admodum, quamvis magnis doloribus conflictatus

