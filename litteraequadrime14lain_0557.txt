AN 1554 553

Praecedentes P. Caesaris Helmi litterae a P. Polaneo emendatae et in Societatis
domos Roma missae ¹.

IHS.

Pax Christi.

R.de in primis atque in Christo observandissime Pater. Quae
superiori quadrimestri Collegii tui ministerio hic gesta sunt et
ad animarum salutem spiritualemque aedificationem pertinent,
brevius perstringam.

Primum quidem, omissis aliis confessionibus, de. tribus hic
tantum generalibus faciam mentionem. Prima fuit juvenculae
cujusdam adhuc innuptae, quae turpe Vitium, cum juvene quo—
dam a quadriennio commissum, aliis prae pudore nunquam
ausa est detegere confessariis3 de periculo autem suae damna-
tiones aeternae per nos commonefacta, si peccatum aliquod
scienter in confessione taceret, statim multo pudore lachrimis-
que perfusa celatum aliis crimen cum omnibus ante actae vitae
suae peccatis apud nos est confessa.

Altera idem fecerat mulier ; sed Christi gratia propterea con-
fessa est nobis generaliter.

Tertius fuit vir quidam: abhinc circiter duodecim annis prae
pudore gravissima quaedam vitia in confessione nunquam de-
texerat, propter quod cum merito angeretur ejus animus, gene-
ralem et ipse fecit confessionem, et, cum non exiguae pecuniae
restitutioni obnoxius foret, quod et praesenti et non praesenti
pecunia pluris aequo merces vendiderat (mercaturam enim
factitabat) omnia pollicitus est se restituturum idque brevi.

Quidam alii, nobis confitentes, alias summas non mediocres
vel restituerunt Vel restituere parati sunt ς et eorum unus quam-
dam ecclesiam fere dirutam ex devotione est instauraturus ut

¹ Apographum in folio duplicii, n. 64.

