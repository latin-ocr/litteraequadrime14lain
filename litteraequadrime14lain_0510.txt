506 LITTERAE QUADRIMESTRES

GOLXVI

P. Marcus Jorge,

Ex commissione Patris Michaelis de Bayros ,
Patri Ignatio de Loyola.
Ebora, 1 Januarii 1554 ¹.

IHS

R.de in Chro. Pater.

Gratia et amor Chri. sit semper in cordibus nris. Amen.

Scripturus ex obedientia, quae hoc quadrimestri‚ fauente
Domino, gesta sunt, ea, quae occurrerint, breuiter exponam.
Sumus in hoc collegio sedecim (Patre Myrone et eius socio non
connumerato), ex quibus Pater Emmanuel F ernandez diebus
dominicis a prandio apud nos sermonem habet ad populum in
capacissimo quodam gymnasio, ad quern audiendum (prae-
stante Dno.) magnus fit virorum concursus (neque enim decen-
ter is locus mulieribus patere potest); quod si iis ad doctrinam
aditus concederetur, non dubium quin foeminarum numerus
Virorum superaret.

Idem Pater superioribus diebus nonnihil temporis tribuit qui-
busdam monialibus Sanctae Clarae in rebus spualibus. exercen-
dis: concessum est autem id perurgente Abbatissae flagitatio-
ne, idipsum per monachos ejusdem ordinis procurante. Sunt
autem numero septuaginta, ex quibus multae exercitia susce-
perunt, tanta cum suarum animarum utilitate ut non paruam
Dei opt. Max. laudandi occasionem praebuerint. Nam, ut pau-

¹ Tota autographa, duplici folio, sub num. 477.

