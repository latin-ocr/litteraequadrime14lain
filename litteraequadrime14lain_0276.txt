272 ψ LITTERAE QUADRIMESTRES

CCXXII

Franciscus Bordon
Patri Ignatio de Loyola.
Mutina, 5 Maji 1553 ¹.

Ihus.

Gra. et pax dni. nri. Iesu Christi sit semper cum omnibus
nobis. Amen.

Tempus iam exigit ut tibi, perquam observande in X.⁰ Pr„
rationem reddamus omnium (quo sane sanctae obedientiae prae-
cepto satisfaciamus), quae dns. Deus in hoc collegio societatis
effecit, utens fratrum et Patrum opera ac industria, qui in hanc
urbem sunt missi, ut vineam christi Domini ad eius laudem ac
animarum utilitatem pro viribus excolerent. His igitur literis
dabo operam (est namque a §.ta obedientia mihi praescriptum)
enarrare res gestas his quatuor mensibus transactis, tum de
literarum studiiS, tum de religionis ac pietatis officiis.

Numerus studiosorum in dies crescit (ut hinc initium suma-
mus). Ac ii quidem, qui semper nostrum collegium frequentant,
sunt centum quinquaginta, plurimis exceptis, qui, infirma vale-
tudine impediti‚ non adveniunt. Ac in universis quidem lau-
dandus est dominus, quod adeo a pristina vivendi ratione reces-
serint, ut ab iis neque detestatio, neque iuramentum, nec male-

¹ Autographae quadruplici in folio, nn. 94 et 95.-Eas emendavit Polancus. quae-
dam, haud pauca, delens, plura mutans: et earum sic castigatarum duplex nacti sumus
exemplum apographum, unum nn. 93 et 921, alterum nn. 97 et 98. Quoniam vero emenda-
tiones hujusmodi plures longioresque sunt quam ut in textu distingui aut in annotatio-
nibus exhiberi commode possint. ideo nos, post litteras, quales confecit Bordon, eas,
quales adornavit Polaticus, exhibemus.

