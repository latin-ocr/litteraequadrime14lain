AN. 1554 599

reprehensionibus convocatam concionem reprehendit , quod
tam pauci illorum eo tempore (alioquin sanctissimo) dipplo-
mate fruerentur; adeo ventura morte atque judicio eos perter-
ruit, ut ex his non pauci, accepta paterna ammonitione, senten—
tiam mutarint non fruendi dipplomate‚ necnon confessarios
adierint ut praesentem indulgentiam lucrarentur3 alii Patrem
domum festinantem comitabantur, ut veniam suorum pecca-
torum, adhibita generali confessione , consequerentur. Idem
P.r curavit hoc quadrimestri ut nonnullae mulieres ac viri, quo-
rum salus maxime pereclitabatur, in pristinum statum restitue-
rentur, quorum alius decem annos cum quadam muliere tur-
piter vixerat, alius septem non minus inhoneste vitam transe-
gerat, alius sex veneris illecebris se totum tradiderat; ex his
duo matrimonii vinculo se alligarunt3 postremus vero jussu
’ Rdi Archiepiscopi Valentini ¹ in aliam regionem secessit.
Omitto enim multa divortia, lites atque injurgia (sic), quae pas-
sim in hac urbe excitantur, quae opera nostrorum Patrum multa
in pristinum vitae genus restituuntur, componuntur ac sedantur;
quod, si haec singula sigillatim essent scribenda, haec nostra
epistola ultra modum excresceret. Illud autem silentio non in-
volvam: curn quidam alius P. carcerem viseret, casu se obtu-
lit quidam in vinculis alligatus, qui nunquam in toto suae Vitae
curriculo confessario crimina aperuerat: factum est tandem ad-
hortationibus nostriPatris ut tota illius vita generali confessione
fuerit enarrata. Confitentium concursus atque eorum, qui sa-
cram Eucharistiam singulis diebus dominicis, festis ac profestis
frequentant, tantus est, ut vix quatuor ac saepe quinque sacer·
dotes possint ei magna ex parte satisfacere, ita ut multi illorum
saepe cogantur alio se conferre.

Nunc illud superest ut nostrorum studiorum rationem paucis
reddamus. Ex his, qui litterariis studiis se tradunt, quatuor
theologiae incumbunt, unus philosophiae, duo dialecticae: se-
mel in hebdomada in nostro Collegio habentur assertiones
tam dialecticae et philosophiae, quam theologiae: saepe ex cae-=
teris scholasticis, qui cupiunt in numerum aliorum fratrum an-
numerari, accedunt ad argumentandum. Hac quadragesima a
quodam fratre in academia Valentina ferme tota Aristotelis dia-

¹ Is tunc erat S. Thomas a villanova.

