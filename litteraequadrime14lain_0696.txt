692 LITTERAE QUADRIMEsTREs

minus anno illis in dialectica versati sint, tantum tamen eos
doctrina superant ut praeceptor plurima ac difficilia quaeque
tuenda eis committat. Quae illi cum magno in re literaria pro-
fectu et cum omnium aedificatione (ob quod Deo gratias agi-
mus) exequuntur. Conclusiones bis singulis hebdomadis pu-
blice tuentur. Diebus primum sabbatinis in Collegio Regis,
dominicis vero pomeridiano tempore in nostro: his autem
conclusionibus quotidianisque praeterea disputationibus fra-
ter quidam, Alfonseca nomine, qui idem eis Logicem praelegit,
cum magno doctrinae incremento, praeest. Ad quas quidem
conclusiones multi ex externis scholasticis, qui et in literis et
in morum sanctimonia majores optant progressus facere, acce-
dunt; quibus absolutis, nostro in sacello christianae doctrinae
lectionem audiunt.

Ex nostris dialecticis undecim (alio adhuc, quod aegrotaret,
domi remanente) publice in Universitate ad Bacchalaureatus
gradum suscipiendum examinati sunt. Qui cum examinatori·
bus non parum placuissent, iamque illis gradus esset conce-
dendus, venissetque ad illos scriba ut solitum prius iusiuran-
dum emitterent, gradui obedientiam praeferentes, id facile re-
cusarunt, magnaque cum omnium aedificatione se, nisi prius
Patrem ea de re consulerent, iuraturos negarunt. Postridie
vero ejus diei, tum Universitatis Rector, tum examinatores,
tum alii, qui ejus rei curam gerebant, gradum, si accipere vel-
lent, privatim se concessuros per nuntium polliciti sunt.

Unus ex his, qui literis vacant humanioribus, Nicolaus no-
mine, in Collegio Regis publice per horae spatium, intermis-
sis ad id lectionibus, magno auditorum numero magnaque
omnium approbatione orationem habuit.

Quae ita, praesertim gymnasiarchae aliisque praeceptori-
bus placuit, ut eorum unus ibi publice alta voce quae in ma-
gnam ipsius laudem vergerent dixerit. Postea et gymnasiar-
cha et praeceptoreS, nonnulli etiam scholastici ac monachi,
orationis sibi exemplar accommodari satis contenderunt.

Ad conciones, quae in nostro sacello diebus semper domi-
nicis ac festivis habentur, ad christianae etiam doctrinae, die-
bus item dominicis, pomeridiano tempore, praelectionem au-
dientium numerus, quantum nostrum sacellum capit, confiuit.
Multique sunt qui id in votis habeant ut aliud denuo hoc majus

