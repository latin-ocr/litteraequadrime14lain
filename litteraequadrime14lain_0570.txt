566 LJTTERAE QUA DRIMESTRES

merosus est, non exiguae messis spem hinc inde offert, quam
quidem firmavit factum, quod oculata fide nuper conspeximus,
nempe: quod cum vel fundamentis ipsis instruendis pecunia
non suppeteret, mercatores, qui tunc aderant, quasi indigne id
ferentes, non modo loculis non parcebant sed jam coctiles late-
res, jam calcem, et alia hujuscemodi portantes, operas suas
Christo locabant sedulo, Unde nobis divinae laudis seminarium
non semel sumpsimus, dum eos exutos palliis atque festinos con-
templabamur, quorum animis benigne fecerat Dominus ut ad
aedificandos muros Hierusalem libenter humeros supponerent.
Eam autem legem sibi invicem statuerunt, ut singulis oneribus
psalmus, salutatiove angelica, aut prex dominica, quam sibi
quisque, aut fratri indigenti, precabatur, statim succederet.
Quod quidem nostras ipsorum frontes quasi inutilium servorum
confundebat aliquid, ut sanctam illorum contentionem ac pene
indefessum laborem vix quisque nostrum superare posset. Tan-
tus erat illis charitatis aestus atque operosus fervor. Nunc
vero trimestres ferias habuimus hactenus. December enim, jaâ€”
nuarius cum februario architecturam exerceri non omnino per-
mittunt, et quia imminent frigora et propter ingruentes quoti-
die pluvias. At vero post quindecim circiter dies quam celer-
rime possit, divinis auspiciis, incoepto operi accingemur,

Est autem silentio non praetereundum sacerdotem illum,
quem superioribus diebus multiplici titulo decoratum, atque
tum temporis apud nos exercitia meditantem, paternitati tuae
retuli, jam tandem statuisse in gregem nostrum sese dare. At
vero quoniam nonnulla erant homini obstacula, quae animum
etiam cupidum inhibere possent, ut sese illis explicaret, profe-
ctus est subinde reversurus, si semel id faceret. Christus suo
obsequio perpetuo mancipandum reducat hominem.

thue omnia obiter complectar, hoc unum si tuae paterni-
tati dixerim non abs re fore arbitrabor. Nos, scilicet, Domini-
cae circumcisionis festum celebrasse, ac pridie ejus diei ante
matutinas preces, quas nocturnis vigiliis habuimus, in sacel-
lum omnes convenisse. Ubi, ardentibus cereis lucernis, quas
singuli acceperunt, vota precesque persolvimus. Aderant et ibi
populares aliquot, viri quidam pii, quorum corda non vulgari
affectu , quantum oris vultusque modestia indicabat, demulce-
bat Dominus. Postea vero Josephus, frater qui inter omnes,

