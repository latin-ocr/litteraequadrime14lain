AN. 1553 147

non possent non simplicium corda labefactari. At omnia ista
his concionibus divinaque directione in nihilum facile redi-
guntur3 quibus quam larga messis praeparetur quamque ube-
rem ex confessionibus in horrea Domini invehantur fructus,
populi mutatio et quotidiana declarant exempla.

Matrona quaedam perdives et luxu saeculari abundans,
quae, a quo Patri confiteri coepit, totum deposuit, nec depo-
suisse satis existimabat conservando in scriniis a quo toties
conspurcata esset anima, sed quadam vice sola in cubiculo
totum, Videlicet, aurea cingula aliaque argentea aureaque mu-
lierum ornamenta malleo confregit, timens vendere ne aliis su-
perbiendi ansam praeberet. Tertiam pretii partem pauperibus
distribuit.

Quaedam virgo, eidem Patri confitens, eum consuluit cupiens
omnes suas facultates vendere, pauperibus elargiri, ac ita per
totum vitae spatium mendicandi pro Christo occasionem habe-
re. Sed Pater, ne pium videretur spernere desiderium, nec etiam
temere suo consensu puellam in extremam statim proiicerct ino-
piam, prudenter ei respondit, inquiens: “tu necdum tantam apud
Dominum meruisti perfectionem; sed potius omnibus tibi preci-
bus instandum est ut tandem hac gratia digna inveniaris,⁷ Tales
hic plures sunt: aliquae etiam, multis abundantes divitiis, quas
omnes ad nutum Patris resignare et quidquid pro Dei honore
fieri posset efficere sunt paratissimae.

Quaedam monialis professa, subtilibus quibusdam diaboli
commentis male persuasa, ad saeculum redire suaeque profes—
sionis religionem relinquere clam fugiendo decrevit; eo tamen
praetextu quod suo tempore ad eamdem vel similem reverti
vellet. Nacta autem occasione et mentis conceptum in actum
perducere disponens, intolerabili cordis correpta est angustia,
qua cum extricandi se modum quaereret, de nobis animo illabi—
tur recordatio : mox consurgens ante lucem, ne quam suarum
ea offenderet, ad templum nostrum, ltoc est, S. Michaelis pro-
perat, ubi omnes liberum ad nos accessum habent, et maxima
compunctione lachrymarumque inundatione confiteri coepit,
nec inde discessit priusquam mirabili quadam illuminatione
mentis in tantam conscientiae denudationem esset inducta, ut
ab infantia numquam tam apte et integre sicut hac vice se con-
fessam diceret. lta hinc atque inde diabolicis detectis versutiis,

