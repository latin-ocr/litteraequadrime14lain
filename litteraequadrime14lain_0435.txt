AN. 1553 431

stram domum ¹, vetusta pelle detracta novisque moribus indu-
tus (Aeterno Patre multorum votis annuente), sacris ordinibus
initiatus, miro erga Deum affectu et amore, primum apud nos
fecit sacrum. Hincque se ipso antiquisque moribus taedio habi—
tis, accinctus tamen Christi Iesu auspiciis, ad infima quaeque
studiose amplectenda, mundoque totis viribus adversandum,
ab eo veluti iniuria lacessitus, perpetuum ei indicens bellum,
domum suam reversus est. Ubi tanta honestate morumque
probitate degit, ut omnes noti et amici in maximam admiratio-
nem adducantur, videntes cum unico famulo incedentem, quem
antea multi admirabantur et equorum strepitu et hominum
magno satellitio stipatum.

At pater omnipotens, qua solet benignitate, aliud bonum ex
alio hauriens bono, Abbatem Methymnae, qui antea totis viri-
bus Societati adversabatur (ignorans tamen Societatis placita
ac instituta), movit ut nostram dignaretur ² adire domum no-
stroque in sacello bis sacros celebrare ordines. Quibus nobilem
illum initiavit virum. Et pristina, quam de Societate conceperat,
opinione deposita, refragationeque in favorem conversa, se
multis verbis promptum atque paratum ad ea omnia, quae no-
stram respicere utilitatem viderentur, praebuit. Id nobis admi-
rantibus Deoque pro suis operibus gratias agentibus.

Tertio calendas Iulii quo die festum D. Petri celebratur, situs
quidem praegrandis ac spatiosus (de quo iam ad Ρ. Τ. scripse-
ramus), Collegio aedificando satis idoneus, tum propter loci
aptitudinem domui erigendae, tum etiam propter salubritatem,
et amplitudinem ad degendum, nobis traditus fuit, Deo mul-
torum precibus annuente. Sequentique die, Divi Pauli com-
memoratione dicato, situm ac domum quamdam inibi sitam
intromissi ⁵, sacro ibidem celebratO, possessionem accepimus.
Eodem tempore sapientissimus omnium rerum opifex, qui illum
situm sibi delegerat, cupiens domui suae providere, eamque su·
per solida, quibus tutissime fulciret, fundamenta aedificare, ad
nos misit P. F ranciscum de Borgia, quondam Gandiae Ducem,
cum P. Antonio de Corduba. Qui genibus provoluti precibusque

1 domum scripsit recte Polancus loco verbi Societatem , quod scripserat Ramirez.

2 vellet. Poiancus.

5 Ubi Ramirez situm ac domum qnamdam inibi sitam intromissi, scripsit Polan-
cus ejus ac domus z'n eo sitae.

