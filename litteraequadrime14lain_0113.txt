AN. 1553 109

neque aliud aliquid, quod in poenitentiam iniungeretur, facere
posset. Haec VerO, ubi aliquoties confessa est, ita vires recupe-
ravit, ut non iam illi satis sint, quae a confessario imponuntur,
quin plura quam ab eo permittantur, sua sponte suscipiat. No-
bilis quaedam matrona (dicam enim de mulierum etiam pietate,
quando huc incidimus, quod occurrit), cum ipsius animum a
nostris concionibus vir eius vellet avertere, laudaretque magni-
fice, quem ipse audiebat, concionatorem, respondit modeste
quidem, sed tamen acute: cur tu igitur quemadmodum ego vi-
vendi rationem non mutas? pluat, inquit, saxa; S. Nicolai con-
ciones non deseram. Neque vero non etiam alii quam idiotae
nobis bene sunt affecti, imo vero et docti et religiosi. Scimus
franciscanos fratres, observantiae vulgo dictos, aliquando soli-
tos fuisse nobis detrahere multorumque animos a nobis avertere.
Nunc tamen ita mutatos animo esse constat, ut eius monasterii
praeses, qui idem concionatoris nunc fungitur munere, palam
inter concionandum paucis ante diebus lachrymans hortaretur
ut ad nos accederent, multa interim et amplissimis et ornatis-
simis verbis de nostrae Societatis laude disserens, atque etiam
illud adderet numquam defuisse summum pastorem gregi suo,
quin ei fidos verbi Dei ministros suppeditaret et doctores, ac
nunc quoque istius Societatis opera mundum statuisse restitue-
re. Idem professus est vix ab aliis eleemosynam ad monaste-
rium deferri, quam ab iis qui apud Divi Nicolai frequenter et
concionibus intersunt et confitentur. Haec fere Messanae. In
Abbatia vero Dom. Ioannis Osorii D. Philippus ¹ diebus domi·
nicis more solito concionatus est, et proximo Natalitii festo,
diebus aliquot ibi moram fecit audiendis confessionibus impedi-
tus. Nihil iam credo superest R. in X.⁰ Pater. Haec sunt no-
strae negligentiae et inertiae indicia, quae quidem tolerabilior
fuerit, si nos vere inutiles servos agnoscamus demusque ope-
ram ut deinceps hanc emendare et diligentiores esse possimus.
Quod ut fiat tuis nos precibus ac sanctissimis sacrificiis voce
pariter atque animo supplici commendamus
Messanae, 32 Ianuarii, 1553.
P. Τ. Indignus filius et inutilis servus,
ANTONIUS VINCK ².

¹ P. Joannes Philippus Casinus. Vide Pomxxco, Clzronic.,t. 11, pag. 541, n. 303 et seq.
'-' Haec a vocibus P. T. subscripsit manu propria Vinck, Messanensis domus praeses.

