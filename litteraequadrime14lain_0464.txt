460 LITTERAE QUADRIMESTRES

animorum exultatione, tot tantisque oblationibus eorum, quae
in Collegio praestanda essent, inchoatum est, ut pro certo hal
beamus brevi maius Conimbricano futurum: id autem huius Col-
legii certiora facit annua vectigalia, quod tum piissimus Rex,
tum etiam tam praeclara civitas huius rei curam susceperit;
promissae autem lectiones a divi Lucae festo incoeperunt ex-
poni, ad quas tantus confluxit auditorum numerus, ut hanc a
Societate obligationem exigerent cives ut prius Olissiponenses
quam externos in Collegium admitteret.

Largitus praeterea est Illustrissimus Rex domum unam cum
egregio templo, in qua habitarent professi, optimam illam
quidem et in aptissimo sitam loco, qua habita, maxima omnibus
in Domino laetitia et lux accessit.

Deiectus etiam tunc inter eos, qui in Collegio erant est habi—
tus, tres scilicet, P. Gondicalvus a Silveira‚ Ρ. Gonsalvus Vaz
et P. Antonius a Quadros professis solemnibus votis sese addi-
derunt. Voluit professioni interesse ipse Rex ac princeps, et una
cum omni curia ad divum Rochum venit (ita enim templum,
quod dederat, appellatur) simulque novam domum et profes-
sionem suo adventu ac praesentia celebravit. Concionatus
est P. Franciscus, de quo inferius dicam, maxima Regis et
omnium aedificatione3 adhortatusque est praecipue nos tanto fer-
vore tantaque spiritus vehementia, ut nobis omnibus innovati-o-
nem quamdam spiritualem attulerit. Ex professionibus autem,
mirum dictu fuerit, quanta non solum nostrorum Verum etiam
omniurn praesentium animis devotio accreverit ; id lachrymae
indicabant atque suspiria. Tradita fuerat Regi votorum forma
conscripta, quam et P. Franciscus explicabat. Postea Vero qua—
tuor, coadiutorum spiritualium votis, se adstrinxerunt, alii vero
quatuor, temporalium. Qui vero Societatis scholastici idonei
atque approbati esse poterant, necnon et qui iam duos annos in
Societate exegerant, sua vota nuncuparunt. Alii vero item, qui
nondum ad id temporis adimpletione obligabantu‘r fecerunt3 in
quibus omnibus ordo ac forma, in constitutionibus tradita, ser-
vata est. Professi vero, R. R, ii sunt spiritu et rebus in Societa-
te gestis, de quibus magna sit concepta spes. Reliqui vero pro
suo quisque munere eiusmodi sunt qui esse debent.

In divi autem Rochi tres statim professi sunt constituti, duo-
que in spiritualibus ac tres in temporalibus coadiutores. Reliqui

