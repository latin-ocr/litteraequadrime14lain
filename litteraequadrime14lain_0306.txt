302 LITTERAE QUADRnuEs‘rREs

Atque hinc oblatae materiae exordium sumendum putavi,
unde ultimis quadrimestribus, ut dicimus, literis extremam im-
posuimus manum3 nimirum quantum Dnus. pietatis in populo
in dies augere atque divulgare dignetur affectum. Non enim
primarii cathedralis templi viri contenti fuere, sub finem anni 52,
sumptuose maximo cum ornatu singulis dominicis et festivis
diebus venerabile exponere incoepisse sacramentum in usum
atque animae refectionem omnium communicari volentium,
quin, ad maiorem divinae laudis ubertatem suorumque cona-
tuum propagationem, non quievere quousque totius populi
applausu Patrem Nostrum Adrianum ¹ in eodem haberent tem-
plo, ut ibidem quotidie, quemadmodum in aede Sancti Michae-
lis solitus fuerat, confessiones audiret.

Verum eodem fere tempore, quo ab universo praefati templi
ad huius muneris functionem susceptus est capitulo, simul ac
omnem sacra missarum celebrandi officia, necnon quibusvis
christifidelibus sacramenta tradendi, susceperat libertatem.
mira quadam antiquus ille serpens diabolus hinc incensus invi-
dia, novam prorsus atque ante illud nostrum saeculum plane
inauditam adversus animarum profectum coepit commovere
tragoediam, nonnullorum excitando praelatorum animos, eo-
que perducendo, quo subditis suisque oviculis proponere non
vererentur, immo vi authoritatis volentes compellere ad specia-
lem voti obligationem, se nunquam neque ad S. Petrum neque
ad S. Michaelcm, nempe ad nos, ituros ad confessionem3 alio-
quin contra ius et potestatem reiiciendae suisque sedibus ex-
pellendae, quum illis plena cuivis omnium ordinum apostolicae
sedis authoritate approbatorum, confitendi sit libertas. Verum
Dominus, qui nullis non, etiam abominabilibus, in bonum uti
noverit, hanc quoque praetextam diaboli inventionem in multo
maiorem fructuum ubertatem copiosiusque animarum lucrum
pullulare effecit. Quoniam postquam praedicti praelati gravis-
simorum authoritate virorum, utpote huius almae urbis Can-
cellarii, aliorumque, quorum hic authoritas pro oraculo haberi ,
consuevit, ad quos omnia delata fuerunt, convicti essent eorum-
demque machinationes nil nisi deceptiones atque diaboli esse
exagitamenta iam repertum probatumque constaret, maiore

1 P. Adrianus Adriaenssens.

