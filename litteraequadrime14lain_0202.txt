198 LITTERAE QUADR1MEsTREs

Semina verbi Dei tanta cum facundia, fervore, gratia, fra-
ter noster charissimus Joannes Baptista diffundit, ut quamli-
bet inculta terra sit, non possit non multum fructus referre ¹.
Bis in cathedrali templo a secunda dominica Adventus (quo
praedicandi munus exorsus est) eadem gratia praedicavit. Offi—
ciorum vero decantandorum prolixitas effecit ut aliud tem-
plum sane commodius, quod fratres, servi vulgo dicti, offere-
bant, praedicandi gratia acceperimusr In hoc dominicis quibus-
que diebus tanto confluente hominum numero verbum Domini
disseminavit, ut processiones vel pompas in honorem sacro-
sancti sacramenti celebrari solitas jam secundo, non loci angu-
stia (est enim templum hoc magnum), sed prae turba consertis-
sima cessare necesse fuerit.

Hac quadragesima pagi et castella, D. Rmi. dioecesi sub-
dita, visitari coepta sunt. In primo pago tantam Dominus fra-
tri dedit gratiam ut confessiones plures triginta, praeter inve-
teratam loci consuetudinem, prima Dominica nobis audiendas
detulerit, pluresque multo audivissemus, si nox intempestivior
infestas tenebras non offudisset. In secundo tres praedicationes
mira suavitate idem deprompsit, quibus multorum peccato-
rum animas, prava etiam contaminatas peccandi consuetudine,
ad confessionis antidotum coegit, adeo ut toto die ad profun-
dam noctem, ne loco quidem movendi nobis audientibus dare-
tur facultas. Tertio die idem factum iri sperabatur, nisi schola
nostram operam repetiisset, iterque longius, utpote passuum
duodecim millium, maturioris reditus admonuisset. Quantum
Castelli oppidive rectoribus ac oppidanis noster placuerit ad-
ventus, ingratus fuerit recessus, non modo verbis declararunt
et muneribus, licet non acceptis, sed nuncio ad D. Vicarium
misso, quo nostram operam pro tota quadragesima obtinerent.

Sed memoria fere exciderant die Epiphaniae quatuor con-
ciones discretis in locis habitae, quarum una ante communi-
cationem sacrosancti corporis Dominici tantos plangentium
misericordiamque Dei implorantium strepitus suscitavit, ut
tantae devotionis auctorem, Deum, laudandi magna sit omni-
bus praebita materia. Civium confitentium numerus adhuc

¹ Vide tamen, infra, litteras ipsius Oliverii 31 Maii datas et quac ibi animadver-
timus.

