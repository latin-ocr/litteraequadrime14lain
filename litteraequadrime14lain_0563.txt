AN. 1554 559

aegre ferebat, et ipsius uxorem jam poenitebat quod veniam
abeundi dedisset. In ejus vero Patris reditu magna spes futuri
boni reposita est, nam eadem Ducis uxor, pro tunc temporis
duo se facturam pollicebatur; primo semel in mense poeniten-
tiae sacramentum adituram, deinde ut ipse Pater diebus domi-
nicis concionem haberet sibi et iis, qui apud se in aula sunt. Sed,
antequam destinatum iter ingrederetur, negotium, quod de
D. Joannini aede nobis adscribenda agitabatur, eo perduxit, ut
id expeditum confectumque omnino speremus. Nos porro in
D. Joannini domum 3.0 Cal. Novembris commigravimus, quo
tempore R.du⁵ P. Ludovicus concionandi munus dudum inter-
missum renovavit, et quidem majori quam antea populi con-
ventu (sive sponte propria ac pietate adducente, sive summi
templi concionatore id impetrante, nam frequentem multitudi-
nem est adhortatus ut templum nostrum adiret et concionibus,
quae in eo haberentur, interesset). Verum non multo post in con-
cionis locum Psalmum 50 enarrandum elegit Pater. Spes verO,
quam conceperamus, de utilitate in communem salutem proma-
natura, si quando alicujus templi nacti essemus commodita-
tem, nos certe non fefellit3 nam, ut ante dicebam, multorum
confessiones sunt auditae, et fere quotidie (nonnullorum saltem)
audiuntur; nec minus raro sacrosanctum Christi corpus exhi-
betur accedentibus. Inter hebdomadam semel idem Pr aliquid
ex christiana doctrina scholasticis publice exponit, cui interpre—
tationi etiam alii intersunt ac delectantur maxime: ita enim ex-
plicat, ut omnia, veluti in capita quaedam divisa, pueri memo-
riae mandent facilius ac mandata retineant fidelius. Uni repo-
scenti, eodem ordine, qui audiverunt, palam singula reddunt.
Diebus autem, quibus Davidis Psalmus interpretatur, duo ex
scholasticis doctrinae christianae partem, ante ejus lectionis in-
gressum, de altiore loco memoriter pronuntiant. Quae res ma-
gnam omnibus affert admirationem non minori, ut speramus,
utilitati conjunctam. ,

In novum domicilium nobis (sic) ubi venimus, de instaurandis
quoque literarum studiis coepimus cogitare: itaque die 20 No-
vembris aliquot adolescentes eorum, qui in nostro ludo literario
sc exercent, varia carmina pietatem habentia recitarunt. Unus
orationem habuit; post duo subsequuti sunt de doctrina chri-
stiana se interrogantes ac respondentes. Rem vero conclusit

