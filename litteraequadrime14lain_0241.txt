ΑΝ. 1553 237

dos labores quoscumque pro Dei gloria. Aliqui enim ex ipsis,
cum diuturnis morbis conflictati, recuperare in hac regione
pristinam Valetudinem non poterant. Qua occasione non desti-
terunt a R. P. Doctore etiam atque etiam petere ut eos ad Bra-
siliam mitteret, ubi certe docendis atque instituendis pueris
utiles esse poterant. Ne fratres quidem alii minus hoc efflagi-
tabant; qui plerique omnes lachrymis magnum animorum ar-
dorem declararunt; sed, Domino ita volente, alii reservantur
tempori.

In nostrorum numerum quatuor scholastici sunt recepti, qui
optimam de se spem excitarunt, quorum unus est dialecticus,
alter theologus: is cum, ex multo tempore, Vitae nostrae ratio-
nem amplecti statuisset incidisetque in quemdam, qui eamdem
reliquerat, causam interrogat mutati consilii. Alter dicere: In—
tolerabile cumprimis esse cum his Vivere, qui vel invitum te in
alium hominem mutent. Quod ubi audivit, magis in suo propo-
sito confirmatus, paulo post ad nos se contulit.

Accedunt his et alia nonnulla, nuper nobis comperta , scitu
quidem non minus digna, quae divina bonitas operari dignatus
est per duos ex nostris patribus, quorum unus Jacobus Sanctae
Crucis, alter vero Antonius Correa nominatur, idque in civita-
te, quam vocant Portalegre, ad quam iverant concionatum.
Primum quidem, dum iter eo conficerent, quocumque perven—
tum erat, illud in primis curabatur ut vicino populo undique
congregato unus e duobus concionaretur, nimirum P. Jacobus,

r cui id munus praecipue incumbebat, quo facto cum magna to-
tius populi satisfactione, deinde sese offerentes confessiones
audiebant. Ad civitatem igitur ubi Ventum est, P. Jacobus con-
cionari coepit in duabus ecclesiis parochialibus et in ecclesia
xenodochii, quae maxima est et capacissima inter alias civita-
tis, interdum etiam in quodam monialium coenobio, cum magna
alacritate auditorum eorumque nobilium. Ad haec privatim ali—
quot ab eodem sermones fiebant, quibus audiendis non medio-
cris multitudo confluebat auditorum ex nobilissimis quibusque
et primatibus urbis, in quibus obedientia summa, qua Patrem
officiosissime observabant, percepti ab illis fructus et spiritua-
lis profectus indicium erat. Tantopere enim mandata patris
exequebantur ut illum ipsum in admirationem traherent vehe-
mentem. Nam et divina mysteria per duas aut tres horas me-

