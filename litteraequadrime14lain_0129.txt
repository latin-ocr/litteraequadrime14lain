AN. 1553 125

apprime docti. Diebus festivis, quibus cessant a lectionibus au-
diendis, vacant fratres visendis xenodochiis et carceribuS, con-
solandis infirmis et vinctis, audiendisque poenitentibus utris-
que. Ex vinctis praesertim. per conciones quasdam ad ipsos ha-
bitas, adducti sunt quidam ad confessionem, qui duodecim, et
etiam quatuordecim annos eam omiserant. Eorum etiam liber-
tas curatur, quantum per occupationes alias fratribus permit-
titur. Alii vacant docendis pueris christianam doctrinam in
ruribus et pagis huic civitati vicinis.

Tantus est scholasticorum concursus, qui ad confessionem
et sacram communionem suscipiendam accedunt, ut facile con-
iicere possis in eis magnos animarum fructus in dies augeri.
F oeminarum confessiones rarius audimus3 maior enirn esset in
ipsis audiendis occupatio quam pro sacerdotum numero; quam-
quam quibusdam prae ipsarum flagitatione auditum denegare
non possumus. Vocati saepe occurrimus animandis consolan-
disque his, qui in extremis sunt constituti 3 qua re videtur ma-
xime concitari populi devotio. Conveniunt insuper ad nos multi
propter spiritualem communicationem. Pater Ioannes Alvarez
et quidam noster frater, qui anno proximo fuerunt Granatae,
iam ad nos reversi sunt, a quibus cognovimus, quam ardenter
cupiant granatenses habere apud se aliquos ex nostris. Hoc pe-
tiit instantissime gubernator, archiepiscopi granatensis locum
tenens, et alii proceres ac cives proposita spe maximi fructus.
Neque id solum verbis sed rebus etiam petunt: donavere enim
iam quidam et obtulere alii quantum ad sustinendos nos (sic)
paucos fratres sufficiet3 nam Pater Sancta Cruz, qui est Conim-
bricae, et quidam eius frater, qui Granatae degit, donaverunt
iam ad hoc per publicum instrmnentmn, quod ad nos miserunt,
domum quamdam, quae duobus mille ducatorum aestimatur, et
census quosdam perpetuos: alii vero alia promisere, hac tantum
lege, ut sint Granatae aliqui ex Patribus Societatis. Nondum
potuimus adhuc quicquam certi respondere propter mittendo-
rum fratrum penuriam; pauci enim hic sumus, ut iam retuli, fu-
turi sine dubio plures si rerum suppeteret usus. Sunt enim hic
multa et literis et bonis moribus satis apta ingenia, quae ad no-
stram societatem anhelant. Suppleat Dominus benigna largi-

tate sua omnia, quae desunt, eo pacto quo magis ad gloriam sui
sanctissimi nominis novit pertinere.

