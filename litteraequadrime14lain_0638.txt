634 LITTERAE QUADRIMESTRES

OGLXXXVI

Ρ. Joannes de Valderrabano
Patri Ignatio de Loyola.
VallisoletO, 1 Maji 1554 ¹.

jhs.

Admodum Reverende Pater in Christo.

Gratia et pax Domini nostri Jesu Christi sit semper nobis-
cum. Amen. ·

Ut satisfaciam praecepto tuae R. Ρ. in conscribendis his,
quae per nos (licet inutilia instrumenta> Dominus noster hoc
quadrimestri praeterito operari dignatus est (licet multa agat
Dominus in servis suis, quae ad ipsarum rerum ministri non
perveniant notitiam), tamen eorum, quae ad nos pervenere.
pauca hic recensebo.

Cum hic principale exercitium nostrum sit circa administra-
tionem sacramentorum poenitentiae et Eucharistiae, in sancto
jubilaeo, quod hoc quadrimestri praeterito promulgatum est,
fuit tantus concursus venientium ad hanc nostram domum ad
confitendum peccata sua, ut facile sit videre in dies nos magis
acceptos esse in hoc oppido, crescente semper ipsorum devo-
tione erga nos, praecipue in frequentatione sacramentorum.
Ex his enim, qui in dicto jubilaeo et in quadragesima apud nos
confessi sunt, multi statuerunt ipsa sacramenta frequentius ite-
rare, et in eo perseverantes ad nos accedunt, ita ut qui huic
rei intendimus, vix sufficere possimus ad audiendum omnes,

¹ Autographum in folio duplici nullis numeris distincto, in quo solum nomen sub-
scriptum est manu ipsius joannis Valderrabano.

