40 LITTERAE QUADRIMESTRES

les cives alii nonnunquam et religiosi, tametsi locus sit mul—
tum importunus ob rationes praedictas. Ea est scholae nostrae
utilitas ut, praeter puerorum fructum, quo in dies recreamur
in Domino, parentes tantopere afficiantur, ut eorum quidam
occurrentes nos per plateam veluti amplexaturi videantur ac
veluti adgratulantes filiolos suos modo tantum ab iis distare,
quos initio nobis commiserant, quantum a tenebris lucem
ipsam. Multi etiam ab illis parentibus parvulorum scholas no-
stras adeunt observandae methodi gratia, qua in illis instituen-
dis utuntur nostri (imitantur plane Romanam), quae adeo illis
placet, curn vident plane animosas digladiatiunculas, ut ad
easdem domi etiam irritare delectet. Eorum numerus in cente-
narium facile excrevit3 hoc tamen Vindemiarum tempore multi
desiderantur. Tametsi nonnulli cives qui, tametsi integram
familiam ad praedia abducant, pueros tamen vicinis commit-
tant, ne diutius ferientur a studiis ac moribus perdiscendis.
Licet tribus classibus distinguantur, omnes tamen jaciundis-
fundamentis latinae grammaticae incumbunt, ut provectiori·
bus praelegantur Ciceronis Epistolae familiares ac Bucolica
Virgilii tantum.

His autem nostris exercitatiunculis animos civium ita pascit
sua liberalitate Dominus, ut Societatem nostram hic vicissim
illi hactenus alant, absque externa aliqua nostra sollicitudine,
quantumcumque nos eo nostra studia non referamus, quod
facile advertunt dum munuscula non admittimus ab iis, quibus
nostra communicamus, licet ea, nunc quadam importunitate,
nunc autem vel ex insidiis, mittitent. Illam autem curam ipso-
rum ac liberalitatem erga nos inter Dei beneficia non vulgaria
reponendam putamus. Qua, in primis tamen. Dei beneficio,
hactenus et vivimus et valemus, suppeditanturque ea, quae ad
supellectilem domus sunt necessaria. Quamquam initio omnes
fere nos febriculis quibusdam exercuit Dominus; sed ea provi-
dentia aliunde sarciebat ut ab hisce servis ejus nihil eorum
omnino omitteretur, quae ad consolationem nostram posse fa-
cere judicari potuissent. Adeo impense curabant illi ne quid de· ’
sideratum essct, ut et ipsi diligentissime nos visitarent, addu-
ctis quoque et medicis et pharmacopolis. Hanc opinionem,
quam de Societate nostra conceperunt homines hi, summopere
ad Domini laudem profuturam confidimus, in rebus potissi—

