AN. 1552 65

>nem a nobis habet; flagrat enim desiderio principio huius anni
tuam paternitatem et fratres ac patres romanos invisendi.

Addixit et se totum nostrae societati alumnus quidam ado-
lescens, magister artium nobiscum eo honoris gradu insigni-
tus, quondam studiorum nostrorum intimus socius, cuius con-
versionem et tractum utpote qui mirabilis fuerit, latius perse-
qui charitas instigat non studio alicuius iactantiae, sed glorifi-
candi et quodammodo gratificandi tam benigno et liberali
Domino, qui nos tantis bonorum cumulis onerat, ut simul
R, V. maioribus gaudiis delibutam reddant. Erat hic animo
totus aversus a nostra Societate , ne dicam contrarius, cum ei
me darem ,t verum meo exemplo commotus, subito totus corn-
mutatus: quid multa? totus deinceps in flammas conversus,
insalutatis omnibus, insciis parentibus, incomitatus et in ma-
gna aeris intemperie, quippe impatiens morae, 7 iduum No-
vem. incolumis ad nos ad vexillum Christi advolavit, cuius
iter mirum in modum clementissimus Iesus fecundavit. Postri-
die eius diei exercitia aggreditur. Quid multis moror? In
prima dominica Adventus Domini vere benignus Iesus fre-
quentavit eum, siquidem tantum lumen gratiae illum circum-
fulsit, ut quasi apertis oculis clarissime cerneret miseriam
suam, in qua consepultus iacuisset. Et exuto veteri homine,
Iesum Christum induit dedicans se totum ei in nostra Societate.
O stupendam metamorphosim! O inexhaustam Dei Opt.
Max. bonitatem! Venit ad me, o in quanta humilitate! Iucun-
dum sane spectaculum Deo et toti hierarchiae coelesti! expan-
sis brachiis, o quoties me amplectitur, o quanto fervore strin-
gebat pectus meum, o quanta aviditate sancta imprimebat
oscula indignis maxillis meis, illud saepius congeminans: o,
mi Gerarde, quid referam tibi pro tantis beneficiis, qui mihi
occasio fuisti perveniendi ad hanc sanctam Societatem; oh,
oh, nunc demum intueor miseriam3 donec in gratiarum actio—
nem erupimus simul optimo iesu Te Deum laudamus canen-
tes. Iam vero in incoepto proposito strenue pergit, nihil prius
habens quam in omnibus sese submittere, nihilque ardentius
desiderans quam humilia officia culinae exercere. Parentes
eum per nuntios et blandis technis eum retrahere ac revocare
conati sunt. Verum obturatis auribus istas syrenas praeterna-
vigavit, illicoque suboluit dolos quantumvis fucatos.

T. 11. 5

