400 LITTERAE QUADmMESTREs

sentia illius Collegii fratribus, etiam inter eundum, tota una
triremi diffusi, eam pene omnem ad poenitentiae studium con-
verterunt, suique tantam in Domino dilectionem excitarunt,
ut eos a se discedere aegre milites paterentur. Rediere hi duo
nudius tertius ut hinc propediem iter suum Romam dirigant.
Et, quoniam ita te velle intelligimus, etiam cum iis adolescen-
tes quinque Messanenses, quos jam aliquot annos Collegium
hoc aluit, Societati nostrae dicatos, graecis ac latinis literis me>
diocriter eruditos, et, si aetas spectetur, fortasse non medio-
criter, hebraicarum autem non penitus ignaros, ut hujus Col-
legii quasi quasdam primitias accipias, ad te, nisi oberrantis
classis periculum obstiterit, mittemus ¹,

Atque haec fere de Collegio nostro scribenda occurrunt.
Cui nisi tanta esset operariorum penuria, liceret ex se alia
facile procreare. Huc enim a Calatinis ² quidam missus est, qui
apud Proregem curet Societatis hujus Collegium in sua civitate
extrui. Bisbonae quoque (quod vulgo Bivona dicitur), ubi nunc
agit R. P. Antonius Vinck‚ Comes a Luna ⁵ statuere aliud sum-
mopere curat. Huic est nupta Proregis filia ¹⁴. Quare non facile
destiturum putamus quo minus votum consequatur.

Ipse etiam Prorex Patrem unum sibi petit, quem in Italae
Abbatiam‚ quae opulentissima est et ejus fratri collata, concio-
nandi gratia mittat. Abest autem hinc 15 fere M. Ρ. ⁵.=

Hic tametsi R. Ρ. D. Hieronymus ‘⁵ haereat in tanta messis
copia, non gaudere tamen et Deo gratias agere non possumus,
tum quod argumento est optime in hac insula Societatem audi-
re, tum quod evidentissimum est indicium benevolentiae, qua
universam hanc Societatem clarissimus hic princeps prosequi-
tur ⁷. Ejus enim potissimum causa haec fieri nobis dubium non
est. Qui etiam litteras ad Proregem Neapolitanum ⁸ misit,
quo recens ibi condito nostrae Societatis Collegio benignus

¹ Vide Pomm-co, Chronicmz, t. 111, pag 199.

2 A civibus Calatagironae.

5 Petrus de Luna, Comes de Luna et Dux de Bibona.

4 Elisabeth de Vega.

5 M. P.; Millia passuum. Vide PoLANCI, Clzrom'con. t. 111, pag. 202 et 203.

ὓ P. Hieronymus Domenech, jam Siciliae Provincialis.

7 Cum hic et superius in hac epistola sermo est de principe, intelligendus est Joan—
nes de Vega, Pro—rex.

8 Is jam tum erat Cardinalis Petrus Pacheco, qui Petro de Toledo successerat.

