470 LITTERAE QUADRIMESTRES

habemus) audiendas, et sacra Eucharistiae sacramenta admini-
stranda. Inter quos virgo una 24 annorum fuit, quam dives qui-
dam vir uxorem concupiverat: haec post extremam unctionem,
omnibus praesentibus, perpetuam vovit castitatem, Christum
sibi in sponsum eligens, quae post votum horas quinque in vita
mansit, quo tempore magno cum desiderio et spiritus gaudio
sui sponsi adventum expectabat, ita ut omnibus adstantibus
magnam adferret devotionem. Maxima pars nobilium et domi-
norum extra [urbem] fugerunt, necnon magna pars populi, ex
quibus multi mortui reducuntur. Etiam qui ad labores exeunt,
in campis et sylvis mortui reperiuntur. Huic alius morbus ac-
cessit, qui capitis insania dicitur, quo morbo plurimi, mentis
impotes effecti, etiam vitam finiunt. Fama communi fertur 25
millia hominum peste occidisse, et quotidie adhuc aliqui mo-
riuntur.

Nulla Coloniae iam sunt studia: studiosi omnes ad alias sunt
profecti Universitates. ·

His diebus plenariae indulgentiae a Summo Pontifice publi-
catae sunt; quare et supplicationibus a R. ¹110 nostro Episcopo ¹
institutis plurimi nobis confessi sunt.

R. <¹¹1³ Pater prior Carthusiae ·, non vulgaris amicus et fau-
tor, ad reditum civitatis primorum, supplicationem paravit, qua
locum aliquem certum assignandum Societati petit, utque illius
operam expetant, quod non sine magno fructu fiet.

Nos hic pacifice manemus: amicorum et fautorum, necnon
confitentium et communicantium, in dies crescit numerus, inter
quos aliqui ad Societatem nostram optime affecti sunt, quorum
unus est qui domum suam dare intendit, cuius filius, qui in ar-
tibus est promotus, Societatem nostram ingredi iam deliberavit.
Quidam Doctor Veltius ⁵, totus Societatis‚ indicavit mihi quo·
modo senatus Coloniensis iam de omnibus rebus nostris bene
sentiat; et si per pestem omnia perturbata non essent, optima
principia nostri collegii speraremus. Fuit vir quidam, qui, ma-
gnae sanctitatis ab omnibus existimatus, animas in purgatorio
existentes suis orationibus liberare putabatur, et ideo multum

 

¹ Adolphus 111 von Schauenburg, Coloniensis Archiepiscopus.

2 Gerardus Kalckbrenner sive Hamontanus.

⁵ Ita hic perspicue nomen hoe, quod dum e Pomxcr Chronico transcribebamuS,
incerti suimus an esset scriptum Delzius¹ Vide t. 111, pag. 268.

