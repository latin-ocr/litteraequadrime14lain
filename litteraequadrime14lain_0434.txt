430 Li TTERAE QUADRlMEsTREs

CGLIv

Michael Ramirez
Patri Ignatio de Loyola.
Methymna Campi, Septembri 1553 ¹.

IHs ’

Admodum Rde in Xpo. pater.

Gratia et pax ab eo, qui operatus est salutem in medio ter-
rae. Ne instar pigri illius servi, sudario demandatum sibi ta-
lentum involventis ²‚ incusandus negligentiae videar, haud pa-
rum fecisse arbitror, si P. T. certiorem fecero de omnibus bene-
ficiis, quae summus ille largitor munerum indignis nobis proxi—
mis quatuor mensibus conferre dignatus est. Ut igitur iniuncto
obedientiae munere fungar, qua potero brevitate, quae hoc tem-
poris spatio evenerint, hac epistola paternitati tuae perscri-
bam ³.

Existimo iam te aliis ex litteris accepisse equitis cuiusdam,
genere et imaginibus clari, huius oppidi, anteactae vitae et odio
et dolore commoti mutationem. Quae haud parurn emolumenti
animis, non solum civium et amicorum, verum etiam externo—
rum, contulit. Nec iniuria id quidem. Ingressus enim hanc no-

¹ Autographae, in folio duplici, nn. 459 et 460. In eis ultima tantum verba, minimus
et indignus p. t. filiu-5, Mz'chaie'l Ramirez, sunt manu ipsius Ramirez scripta; reliqua
exaravit P. Petrus Sevillano.-Aliud proprie non sunt quam latina praecedentium Pa-
tris Sevillano litterarum versio; quaedam tamen continent quae in illis sunt praeter-
missa. Pauca in eis emendavit Polancus, quae nos ad paginae calcem exscribemus; et
earum ita emendatarum extat etiam apographum in foliis nn. 456 et 457.

2 His, a vocibus Ne instar, deletis, substituit Polancus haec: Ut obedientiae mu-
nere fungar ac ne.

5 Hanc periodum suppressit Polancus.

