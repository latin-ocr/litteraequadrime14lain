312 LITTERAE QUADRIMESTRES

victi essent, eorumdemque machinationes nil nisi deceptiones
diaboli esse constaret, maiori fiducia, omni expulso de cordi·
bus scrupulo, quasi certatim praedicti subditi ad nos confi-
tendi gratia venire contendunt. Est autem gratissima Magi·
stris Cathedralis Sancti Petri ecclesiae Patris nostri praesen-
tia, cum videant in dies crescere numerum confitentium, et in
opposito altaris venerabilis Sacramenti nova ac sumptuosa
iusserunt fieri sedilia caelata et instar mensae coaptata in parte
anteriori, in quibus omnibus dominicis festivisque diebus,
substratis pulcherrimis mantilibus, scyphis argenteis, aliisque
ad maiorem internae pietatis excitationem appositiS, omnibus
accedentibus Sanctissimum Eucharistiae Sacramentum admi-
nistratur. Insuper Patri tradiderunt claves sacrarii pro usu
ornamentorum, quae ibidem asservantur, atque tabernaculi
seu repositorii venerabilis Sacramenti3 quibus omnibus pro
libito et communicantium profectu quotidie uti valeat. Est au-
tem numerosa confitentium multitudo tam studiosorum quam
laicorum, sed studiosorum multo maior. De hac ergo messe
(divino opitulante auxilio) uberiores maturioresque in horrea
Domini congregandos spectamus fructus. Hisce quidem men-
sibus non pauci magnam perperam actae vitae invenerunt
cognitionem, non solum, confessariorum consilio, haeretico·
rum libros lacerarunt, ignique nobis tradendos attulerunt, sed
etiam magna cordis compunctione in peccatorum detestatio-
nem generales nobis fecerunt confessiones, magnifacientes
Dei misericordiam, qui ipsos in hanc cordis illuminationem
adducere hucusque expectavit. Laicorum autem communi-
cantium atque confitentium festivis praecipue diebus tantus est
numerus in utroque templo, ut vix celebrandi tempus nobis
reliquum sit, quia vero omnibus sub poena excommunicationis
inhibitum est, a quovis coelestem hunc suscipere panem quam
a proprio, et cum nobis prohiberi nequeat administratio, ideo
tutius ad nos concurritur.

Quaedam religiosa in quodam beginagio (ut dicimus) magi-
sterium exercebat super multas tam spirituales quam saecula-
res iuvenculas, quas etiam pingere docebat curiosa, superflua
atque superba opera, in sudariis, indusiis‚ aliisque ornamentis
in usum vel verius fastum et delectationem mundanorum
utriusque sexus hominum. Haec autem, quodam tempore Lo-

