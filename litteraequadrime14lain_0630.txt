626 LITTERAE QUADRIMESTRES

Patre nostro coepit colloqui, coepit item paulatim tepescere
fervens illa ira, cessit rigor ille saxeus, deponit vir odium , in-
juriam remittit, uxoremque, sopita abolitione lite, in domum
reducit, multoque nunc majori quam unquam amoris vinculo
conjunguntur. Tanta est vis spiritus divini tamque ignitum est
verbum Dei, ut a facie illius, quamtumvis durissima corda,
sicut cera, liquescant. Ambo nunc communibus votis corre-
ctioni vitae insistunt et sacramentorum frequentiam exoptant,
ut facile hinc cuivis appareat opus illius fuisse, qui omnes ho-
mines vult salvos fieri et ad agnitionem veritatis venire.

Sed accipe nunc alterum huic non dissimile. Quidam colapho
caesus est, non infimae conditionis homo, et id quidem in tem-
plo, quod inter Hispaniae celeberrima non est ultimum, atque
in frequenti hominum conventu3 quae injuria omnium gravis-
sima apud nostrates censetur nec nisi morte aut sanguine ex-
piari solet. Quam vindictam homo ille jam parabat, instructus
amicorum consiliis, accinctus affinium copiis. Habebat enim in
ea urbe non anCOS, nec ignobiles, qui eo urgentius animum
hominis ad id instigabant, quo magis sibi persuaserant non
aliter honorem laesum sibi posse restitui. Induruerat ergo ani-
mus hominis ad illorum voces, qui illum ad reconciliationem
exhortabantur, et, quo magis orabatur, eo inexorabilior fiebat.
Hoc unum tandem ab illo impetravit vir quidam summae autho-
ritatis et nominis, cujus vita et doctrina apud nostros nunc in
pretio habentur, ut secum Vellet ad nos venire. Annuit homo
et quod impudens videbatur viri gravissimi tarn justae petitioni
non acquiescere et quod tantum sibi de duritie sui animi proÎ‡
miserat, ut nullis precibus nullo denique modo posse flecti exi-
stimaret. Nondum enim expertus suerat quod postea, divina sic
volente misericordia, quae etiam fugientes ad se attrahit, in se
periculo comprobavit, quanta sit verbi divini dulcedo, qua nil,
quantumvis asperum, non mollescit, quanta sit virtus et poten-
tia ut duritiem, quantumvis saxeam, possit effringere. Duobus
enim aut tribus non plus cum Patre quodam colloquiis effectum
est ut illam, quam paraverat, tragoediam omitteret, totumque
judicium componendae litis viro illo gravissimo, qui cum eo
huc simul venerat, relinqueret.

His autem duobus non minus rarum minusve dignum quod
ad te scribatur, quod sequitur, existimo. Venisse quemdam ad

