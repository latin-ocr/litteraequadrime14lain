472 LITTERAE QUADRIMESTRES

Ad Doctorem Rodericum Lopum Carballum ¹ scribito me
hic puerum, cum bona statura corporiS‚ tum perspicaci acuto-
que ingenio, ei redemisse: sibi persuadeat hac eleemosyna rem
se Deo gratissimam, ut nihil supra, praestitisse: hic enim puer,
quod tenera adhuc aetate deprehensus captusque fuit, violata
iam, quam Deo Optimo maximo dederat, fide, et lingua et
animo ac voluntate iudaeus erat. Qui cum primum se redem-
ptum animadvertit, meque Baba, hoc est Feez, ubi erat, afferri
se iubere, aufugiens se diligenter abdidit. Dei tamen voluntate
repertus, ad eum, a quo ducebatur, in viam missus est; nunc
quod, veste ornatum nova, legem divinam edoceO, optime iam
de Deo sentit 3 aptus idoneusque ad serviendum est. Alia etiam
puella, quam in mea potestate habeo, non segnius ac puer fide
nostra deposita, iudaeorum vestigia in omnibus consectabatur;
qui ambo ita iudaeorum desiderio contabescebant ut nullum su-
turum fuerit tam durum pectus, quod non eorum squalore ac
luctu commoveretur. Aliquot alias hic quoque puellas ad te
mittendas habeo, quae in maximo quidem denegandae fidci
amittendaeque animae periculo versantur.

Gomesio Piro puellam quamdam, forma perliberali, quae in
Mauri cuiusdam, huius castelli ditissimi, potestate est, me con-
secuturum propediem spero: quamquam tam avide Maurorum
sectam arripuit, ut eorum caeremonias una cum iis celebret
Christianosque omnes, meque in primis, vehementer fugiat.
Eius her-a ac quatuor ipsius filiae tanto eam amore prosequun-
tur, itaque in omnibus ei blandiuntur, ut nec cum matre cubare
nec ullam prorsus illius rationem habere velit: hera vero eam
filio suo uxorem se daturam, ubi primum nubilis erit, saepe
dictitat3 ut eam tamen eripiam, summopere laborandum mihi
csse duxi, et, quia nisi una cum matre eam dare nolunt, et ma-
trem et filiam redimere statui, filiam quidem ipsi Gomesio Piro,
eius vero matri matrem. ’

Aliam hic praeterea iam redemptam habeo Ferdinandi Al-
varis filio, quem utinam Dominus susceperit, sed alacre Ξ adhuc
non venit, fortasse Abylae erit.

Quod ad me scriptum est ut quid de Antonio de Sea ³ actum

¹ Hispanice Rm' Lopez de Cumano,
ἓ 5ίς; etiam in hispano.
⁷¹ In hispanicis litteris Antonio de Sue Buarcos.

