516 LITTERAE QUADRIMESTRES

OOLXIX

Robertus Clayssonius
Patri ignatio de Loyola.
Parisiis, 5 Januarii 1554 ¹.

Pax Domini Dei nostri Jesu Christi perfecta nos donet liber-
tate. Amen.

Quantam letiferae pestis occasio, diuinae Bonitatis prouiden-
tia, ad animorum expiandam pestem, energiam exercuerit, Re-
uerende in Christo Pater, exempla eorum, quae diuinae Magni—
ficentiae liberalitas ⁶², Societatis ministerio, cum uberrimo ani-
marum fenore, proximo quadrimestri elapso, piorum votis lar-
gita est, luculenter commonstrabunt, quae sacrae obedientiae
imperio, a Paternitate tua prudentissime promulgato, impulsi,
ac ultro citroque grarum actionis Deo reddendae certa spe per-
suasi, summatim ad Authoris ipsius gloriam perstringemus.

Familia nostra, humile obedientiae obsequium Paternitati
tuae semper offerens, atrocissimae pestis periculum incolumis,
diuinae Prouidentiae praesidio, euasit: cuius contagio adeo late
sparsa est, viresque auxit hac aestate et autumno praeteritis
Lutetiae et in locis finitimis, ut nunquam atrociori tyrannide,
nostra memoria, in ciues parisienses saeuierit: ferunt enim fa-
cile quinquaginta hominum millia e medio peste hic sublata
esse, quum hyemis armis impugnata, domita quidem, at non-
dum eneruata est, in Nosocomio et altera urbis parte adhuc in-
solescens.

P. Hieronimus Le-BaS, votorum prudentissima libertate, in-

¹ Tota autographa, Clayssonii manu exarata, et Polanci frequenti emendatione
castigata, ut sequentibus notis videre erit. Quatuor implet folia, nn. 2214-247.
2 dzvz'na liberalitate. Polancus.

