AN. 1554 603

tenda censeoÍ¾ utpote capillos vibratos frontemque calamistra-
tam, idque generis multa contempsisse omnino atque abie-
cisse, postridieque ad templum confitendi gratia se contu-
lisse, tantaque cum pietate modo res divinas amplecti illasque
celebrare, ut huius exemplo alias etiam nobiles iuvenculas,
eodem in errore versatas, ad meliorem frugem brevi redituras
facile speremus. Eodem pertinet et alia quaedam vidua, nobilis
illa quidem et perdives, quae cum genero filiaque multis dis-
sidiis conflictata diu, nulla poterat ratione sedari, sed in con-
fessione ac extra cum precibus et admonitionibus saepe agi-
tata fuerit, obstinato tandem animo esse desiit, ad melioremque
mentem reversa, pacem cum filia generoque inivit.

Praetereo quosdam sacerdotes, variarum ecclesiarum pa-
stores, ad maiorem nostri probationem, nos saepius insectatos
fuisse, et in iis, quae ad confessionem sacramque communio-
nem pertinent, et quae ad multarum salutem animarum spe-
ctant, ut qui nollent multos nostrum accedere ad templum, ne-
que in eodem curn Patribus confiteri, quod dicerent hoc se
nihilo minus vel etiam melius posse praestare, interea nihil
aut parum agentes. Quo fit ut multorum animae maiorem in
modum perturbentur, et aliquae haud dubie perdantur.

Virgo quaedam variis tum animae tum corporis dotibus in-
signis ut quae, praeter alias quasdam artes huic sexui vel
accommodas, literas quoque politiores didicisset, cum viginti
annos quadam in religione perstitisset, et ad eiusdem profes-
sionem nullo pacto admitti valuisset, quod aliae coenobii eius-
dem, licet multis partibus inferiores, hoc non essent passae,
ne propter suam ipsius virtutem praefecta reliquarum consti-
tueretur-3 tanta fuit mole tentationum oppressa ut omnino egre-
deretur. At non multo post tempore cum aliam, tametsi longe
tenuiorem, ingressa fuisset religionem, ibidemque scelus quod-
dam perpetrasset, quod suo nolebat retegere confessario, simu-
lata religionis difficultate, aliam in civitatem se contulit3 quo
in loco, coenobium aliud virginum sortita, cum non multum
temporis perseverasset, arrepta fuga, huc in matris suae do-
mum tetendit3 quo cum sacerdos quidam, sanctitatis egregius
simulator, frequenter commearet, in hanc misere coepit deperi-
re, ita ut commercium execrandum cum puella saepius Christo
consecrata per triennium flagitiosissime habuerit. Sed Vide,

