AN. 1552 33

ludibrio esse pectore anhelo optant; et ne tam pio defrauden-
tur desideri0‚ nullum non movent lapidem, varia mortificandi
genera, cum intra domesticos parietes, tum publice acturi me-
ditantes; quae omnia a Superiore, modo proximo offendiculo
non sint, humillimis precibus extorquent. Insuper in rite per-
agenda obedientia et in abnegatione propriae voluntatis adeo
propensi sunt, ut, pia contendentium aemulatione, nullus alteri
locum cedat.

Fratres, qui in praesentiarum literis non insudant, singulis
diebus per duas horas deprecationi vacant, qui vero studiis
incumbunt, per unam tantum; omnes tamen ante prandium et
somnum vigilanter in quibus eo die defecerint scrutantur, ut,
per displicentiam depuratis animiS, ad meliora evehantur.
Omnibus eadem praescribitur meditatio ex novo instrumento ¹
petita, quam, finito prandio, excutiunt; unusquisque quem ex
>ea decerpserit fructum patefacit3 et, ut ingenue fatear, ludus hic
fit miro cum proventu, nam fratres, qui adhuc in hac Christi
militia tirocinium agunt, a veteranis instruuntur3 et demum
nullus est qui, auditis Fratrum ac Patrum meditationibus, ad
meliora quasi stimulis aureis non concitetur.

Hactenus, qnae domifitmt, circumscripte indicavimuss quae
vero foris a Patribus, ut fideles Christo lucrifaciant, exequun-
tur (sz'c), non exigua sunt; nam in dies confitentium ac com-
municantium accrescit numerus, adeo ut, seclusis his, quibus
de more est octavo quoque die communicare, hoc exacto iubi-
laeo tot poenitentes ad nos confluxerunt, ut vix omnibus satis-
fieri potuerit. Illorum etiam, qui in vinculis sunt, non oblivi-
scuntur, nam in confessionibus audiendis illorumque negotiis
gnaviter peragendis et animis corroborandis ut adversa qnae-
que pro Christo sustineant occupantur, necnon in litibus diri-
mendis paceque componenda dant operam3 et his exactis die
bus tam atrox dissensio fuit inter quosdam suborta ut a nullis
civitatis huius proceribus potuerit sedari; unus tamen Patrum
divino munitus praesidio flammam tanti incendii extinxit, dis-
sidentium animos fraterno conglutinans amore; et non raro

¹ Ita bonus OnuphriuS, qui, fortassis adversarium a se vel alio consectum descri‘
bens, scripsit hic instrumento pro Testamento. Materies enim illis temporibus , ut et

nostris, in meditatione seu consideratione matutina usitatior, erat de mysteriis vitae
Christi.

T. 11. 3

