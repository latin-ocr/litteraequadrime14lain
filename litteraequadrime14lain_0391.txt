ΑΝ. 1553 387

scipulos, nec multi plures hactenus ferme connumerati, quam-
quam vulgo audimus etiam celebreis viros vel tantillum nume-
rum, vehementer, tum in hac urbe, tum in hoc urbis secessu,
demirantes. Causa forte paucitatis, neque jamdudum T. P. igno-
ta, haec est: partim remotus plus satis atque incommodus
omnino locus, quippe in urbis angulum quemdam ultra Adriae
lata atque undosa quaedam brachia retrusus, partim quoque
eam esse causam arbitramur quod haee, prae omnibus una ci-
vitatum Europae celeberrima, maxime sit contrahendis merci-
bus ¹ intenta, quod jam in multis quidem videre fuit neque vul-
garis fortunae nec generis hominibus, qui, vix primoribus ad-
huc labris latina lingua degustata, filios hinc ad externas ac
peregrinas regiones missos, hic ad urbanas ac civileis merceis,
a litterarum studiis avocatos, addixerunt; neque id tamen, ut
speramus, sine mediocri etiam breviusculo tempore percepto
, atque imbibito fructu probitatis. li vero, quos adhuc in nostris
scholis persistere contigit, incredibileis‚ cum litterarum, tum
morum, fructus retulisse videri possunt. Cum enim rudes peni-
tus atque ignari ad nos initio ventitare coeperint, eo certe nunc*
tandem profecerunt, bona pars supremae classis (quae viginti
quatuor fere continuos habet discipulos), ut apte satis et latine
loqui et scribere, etiam declamationes, quas et ipsas pridem
incoeptarunt, audeant; quos nec caeterae classes segniter inse-
quuntur.

Morum quidem tanta est immutatio omnium, ut neminem
merito non magnopere oblectare debeant intuentem. Quod nec
ipsum est obscurum. Creberrimi namque (ut vel in remotiori<
bus suis partibus ac suburbiis est frequens haec civitas> qui ad
gymnasia nostra pertranseuntes deflectunt, cujusque gradus et
fortunae homines, etiam proceres interdum et summi viri, miris
laudibus admirabundi in coelum efferunt docendae atque infor·
mandae juventutis tam utile tamque salutiferum R. Ρ. Tuae
institutum, id plane a Deo esse affirmantes; nec non subinde re-
visere iidem gaudent atque oblectantur.

Haec autem omnia, quam de nobis existimationem concitent
quam brevissime dicam. Ex hoc scholastico quidem munere
atque ex animarum pia, eaque gratuita (ex more Societatis),

¹ pro contrahendis mercibus scripsit Polaticus mercaturae.

