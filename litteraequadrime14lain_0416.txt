412 LlTTERAE QUADRlMESTREs

CCLI

Ρ. Arnoldus Hezeus
Patri Ignatio de Loyola.
Lovanio‚ 17 Septembris 1553 ¹.

Ex aliis ejusdem ² 17 Septembris 1553.

Scripturus quae Dei optim. max. clementia his proxime
quatuor mensibus hic acta sint, laconice plane, juxta V. R. P.
desiderium, ea dumtaxat, quae in proximi vergant aedificatio-
nem, narranda putamus.

Hinc primum subiit animum mira in dies hominum ad sa-
niora mutatio et alia longe quam antea, (maximarum praeci-
pue personarum)‚ de Societate nostra censere, quemadmodum
applausu quodam summoque animi affectu omnibus modis os-
tendere nituntur. Quod quidem P. Adriani professionis reno-
vatione ⁵ abunde docuit experientia, quam ‘⁴ praeter multorum
offensionem intermittere vix potuisset.

Verum quanta hujusmodi aedificatione acta sit, ipsa com-
municantium et concionem audientium (quae a quodam Magi-
stro nostro est habita) satis ostendit frequentia, quae tanta fuit
quanta si maximum anni fuisset celebratum festum; nec fuit (ut
ex aliorum accepimus relatu) sive coniugatus, sive studiosus,
sive religiosus, qui tum ex ipsa concione, quae omnium statuum
complectebatur renovationem, tum ex rei actione ‚ in suo statu
consolatus non fuerit.

¹ Apographum. in foliis 328 et 329.

2 Est hoc apographum post illud litterarum ejusdem Arnoldi 17 Maii datarum, quod
descripsimus supra, pag. 301.

5 Renovare publice singulis annis professionem consuevit P. Adrianus Adriaens—
sens Lovaniensi domui praepositus.

⁴ professionis renovationem.

