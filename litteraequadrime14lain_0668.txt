664 LITTERAE QUADRIMESTRES

nos confluerent, si, Collegii fundamentis jactis, templum nobis
erectum esset.

Mense Aprili elapso proxime Pater gravissima subiit certa-
minatum cum Episcopo Parisiensi et theologis, tum cum Se-
natu Parisiensi, partim quod me rogatum ab Aedilibus sacrae
Aedis S. Bartholomaei, e regione Palatii sitae, concionatu-
rum delegare decreverit, ac postmodum in Academia Pari-
siensi, passim in paroeciis quibusque pro efflagitantium votis
in suggestum prodire voluerat, non tamen absque legitimo ac
maturo consilio bonaque omnium bonorum pace; partim occa-
sione donationis Rmi. Episcopi Claramontani‚ qui redditum
annuum, valorem ducentorum quinquaginta librarum Turonen-
sium singulis annis persolventem, Societati dedicaverat ante
Patris reditum, partim Collegio parisiensi, partim Collegio
Billomensi extruendo imponendum. Itaque priore occasione
impulsus Pater, mecum Rdum. Episcopum parisiensem adiit
facultatem petiturus libertatemque concionandi. At Episcopus,
satis benigne nos suscipiens, mox respondit se non repugnare
piis suffragiis Aedilium, modo a Domino Poenitentiario, Do-
ctore theologo, penes quem authoritas erat mei periculum
facere, idoneus probatus essem.

Ex aedibus Episcopi recta nos transferimus in aedem Sa-
cram Divae Virgini, ubi Dominum Poenitentiarium cum Do-
mino Cantore offendimus. Ibi Pater rationem reddit adventus
sui. Uterque causatur vultum adhuc juvenilem (qualem ego qui-
dem ingenue agnosco). Pater suum ibi strenue peragit nego-
tium. Mox subjicit Dominus Cantor: “Si hic in suggestum jam
prodeat, universum theologorum Sorbonicorum Collegium et
quatuor mendicantium ordines adversum vos concitabitis.„
Tandem, altero nos relinquente, Dominus Poenitentiarius fa-
miliariter ac benigne nos affatur: “De doctrina vitaeque inte-
gritate non ambig03 at vereor ne auditores adolescentiae tuae
occasione verbum Dei contemnant. Ego (inquit) Aediles conve-
niam, ac deinde responsum sum vobis daturus„ Quid multa?
Nobis redeuntibus ad se semel atque iterum respondit se impe-
ditum nondum convenisse eos, et ut animi sui timorem huma-
num proderet, addit: “mihi obsecro, credite; non arbitror con-
sultum ut hic jam suggestum conscendat ob rationes, quas non
est fas nec opportunum modo communicare vobis. Proinde

