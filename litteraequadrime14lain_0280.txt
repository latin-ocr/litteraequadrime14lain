276 LITTERAE QUADRmESTRES

omnem opinionem detestantes, ac ita absoluti in dno. abierunt.
Venerunt ad nos plurimi alii varii generis maximis ac detesta-
bilibus peccatis infecti ac corrupti.

Elaboratum est ut nonnullae item meretrices et huiusmodi
aliae a libidinum sordibus avocarentur, effectumque tandem
est, ut ex illis unam vere ac recte poenituerit suarum corporis
voluptatum, tum vitae praeteritae mores et quaestum reiicien-
do, tum asciscendo honestum aetatis degendae institutum, in
quo modO, luctui maleficiorum , confessionibus ac divinis epulis
studens, sibi constat. Alia, quae etiam a pietate abhorrebat,
fuit constituta in foeminarum conversarum coenobio, ibique
studiosissime se totam divino cultui tradit.

Caeterum quum in harum foeminarum ¹ sermonem incidimus
non committam quin breviter earum pietatem perstringam. Hae
itaque divini numinis praesidio satis honeste ac pie se gerunt in
religione et spiritus ratione ac via, ac singulari flagrant studio
resarciendi damnum et culpam, quae a se in mundo est com-
missa: inserviunt viriliter spiritui, cupiditatibus magno impe-
rant animo, corpus verberibus caedunt, ac id rationis obsequio
et hanc dei imperio subiiciunt ² : animum vigiliis, orationum et
sacramentorum frequentia alunt, atque quidem declarant in re-
bus agendis magna constantia suam vocationem. Apud has foe—
minas religiosas est quaedam X.i virgo, cuius mater, haud scio
quo malo spiritu impulsa, conabatur omnibus viribus et artibus
eam a commemorato coenobio avocare, ita ut vigilantissimum
urbis pastorem eo adire necesse esset ut Virginis animum explo-
ratum haberet, quae constanter respondit nullo modo se unquam
egredi velle, sed potius in illa sancta domo aetatem ducere.

Sed modo ad id unde discessimus redeamus. Nonnulli etiam
accurrerunt ad nos, qui alibi peccata fuerant confessi, tamen
cum animum quietum et sedatum habere non possent‚.ac de no-
bis cognoscerent, nos precati sunt, ut in hoc animarum lava-
ero adiuvarentur3 ac suam confessionem redintegrantes, exacti
examinis suffragatione, quod a nobis fieri solitum est, plurima
deprompserunt scelera et maleficia, quae antea dimota non fue-
rant, hocque modo mentis pace comparata abierunt. Illud etiam

ί Inte-llige qua< vocant conversas.
“-’ corpus rationis obsequi0‚ rationem Dei imp erio subiiciunt.

