AN. 1553 463

xit et numero, ut et aliae aliis superiores essent, vitia item
alia aliis detestabiliora3 cui vero abiectius obtigisset vitium,
eam exercebat mortificationem, quae huiusmodi vitio in charta
destinata erat.

Bis in aede sacra Collegii, semel apud D. Rochum coram
Rege concionatus est3 in aula vero regia apud Reginam, prin—
cipem, ac infantes plurimas habuit conciones. Invisere eum
non solum procereS, verum etiam praesules omnes, qui tunc
versabantur in curia.

Domesticos vero aedificavit maxime; omnibusque cum suo
sanctissimo exemplo, tum et vivis quibusdam collocutionibus,
ad virtutem vehementi fuit incitamento; quod idem Conimbri—
cae fecit, ubi etiam in nostro templo semel est concionatus.

Abiitque tamen Cordubam P. Franciscus, ubi celebre no-
strae Societatis Collegium erigitur.

Dominus Petrus Mascarefias merito profecto noster potest
appellari tutor, ille enim praecipue in causa fuit ut D. Rochi
confratres ac civitas nobis Regique et de erigendo Collegio et
tradenda D. Rochi domo assentirentur. T. P. Societatemque ar-
dentissimo amore prosequitur. Nostrarum rerum maiori et
opera et diligentia quam suarum curam agit et id tanta cum
laetitia, ut gratissimum ei faciamus, cum nostrarum rerum,
etsi minimarum, curam ipsi iniungimus. Singulis sabbatis mul-
tisque aliis festis diebus confitetur domi nostrae, et ipse et uxor
communicant: quae quidem virtutibus itidem magnis praedita
Societatique valde addicta est. Dominus Opt. Max. in tam
sancta vivendi ratione constantiam eis largiatur.

P. Franciscus Vieira et frater nomine Antonius Celez ¹ cum
slmul proficiscerentur in Indiam, quod navis multam aquam
colligeret, in portum relati sunt perveneruntque Olissiponam
aegritudine (non tamen gravi) laborantes. Multum omnes in
navi collocutionibus praesertim, quas de rebus divinis habe—
bant, aedificarunt, necnon quod aegrotis (qui quidem permulti
fuerunt) diligenter inservirent. Duobus, qui secum redierant,
exercitia tradidit spiritualia, quorum alter monachali se Regu-

1 Sic; sorte Tellez. Hune tamen fratrem. Patris Francisci Vieira socium Antonium
Alvarum nominat FRANco. Annalium Societatz's Jesu in Lusitania synopsis, ann.1553.
n. 5, et supra in his ipsis litteris et a Polanco in Chronico.

