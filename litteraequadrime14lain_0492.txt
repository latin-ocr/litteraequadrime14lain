488 LlTTERAE QUADRIMESTRES

manifesto possunt esse argumento codices, quos passim pueri
circumferunt. Nam et illorum, quos nostri instituendos susce-
pere, alii catechismos, alii precarios libellos, eleganter quidem
compactos, sed impia et haeretica doctrina vitiatos, in ludum
comportabant3 quare communem hanc juvenum corruptelam
non potuerunt non moleste ferre nostri, et hinc libros detestari
coeperunt, ac ita deterruerunt pueros ne tales pestes in scho-
lam comportarent. Id quod, licet aegre initio sit impetratum,
tamen, adjuvante Christo, successit feliciter adeo, ut ad pauco-
rum exemplum complures sua sponte corruptos illos libellos
obtulerint planeque consignarint praeceptoribus. Qua in re no-
bis voluptati fuit cernere quod ornatos egregie codices et auro
vestitos tamen igni tradendos adferrent laeti illamque jactu-
ram suarum rerum nihili ducerent. Nonnulli vero sic acclama-
bant cum gaudio: Luther‚ Luther‚ velut vindictam expetentes
de pessimo haeresiarca. Quos tradidere libelli non minus 50
fuerunt atque ita paulatim male apud pueros audire coepit
Lutheri ipsiusque sectatorum nomen, quam rem non omnino
parentibus displicere satis intelligimus. Et plerique sane cives,
quorum pueri hic instituuntur, cum vident nos nihil mercedis
recipere, se totos humanissime offerunt, si qua in re nobis pro-
desse valeant. Eorum unus ut animi sui benevolentiam certius
declararet, ad aliquem nostrorum amicorum accessit, studiose
investigans qua posset via nostris gratificari, se quidem para-
tum, quoniam pecunias recusaremus, pannum pro vestimentis
suppeditare vel alia hujusmodi. Tum ex optimatibus juxta et
plebe minime desunt, qui optime de nobis mereri, nostram
famam tueri atque movere ¹ studeant, et inter hos etiam, quos
nobis maxime putabamus offensos, non pauci amicissimi fiunt
omnemque suam operam in studiis nostris promovendis huma-
niter exhibent. De pueris autem hoc insuper habeo adjicere:
magnum illos profectum in morum emendatione facere. Prae-
terea cum extra morem ornnem esset positum ut ad Christi Na-
talem peccata confiterentur, nunc plurimi, non confiteri modo,
sed etiam sacram synaxim sumere inceperunt; idque non invi-
tis ipsorum parentibus; quae res reliquis tandem studiosis, uti
speramus, magnam est paritura et confusionem et pudorem3

¹ Sic3 forte ac promovere.

