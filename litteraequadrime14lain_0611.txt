AN. 1554 607

sterum statuerit et coeperit Christo vivere. Accedit ct virgo
quaedam, quam cum homo scelestissimus ab illius patre, quo
conjugi suae inserviret, impetrasset, scelestissime violavit; ex
quo cum filium concepisset, ut partum celaret, parata fuerat
infantem exponere, ni ejusdem noverea tanto sceleri occurris-
set eumque ipsum in lucem receptum ad xenodochium deferen—
dum curasset. At hoc subinde levata onere, flagitium perpetra-
tum quodque habuerat in animo, assidue multumque deplorans,
suae animae salutem apud nos confitendo quaesivit, eoque pie-
tatis religionisque devenit, ut deinde, opera Patrum, coenobium
Conversarum ingressa vitam profiteatur religiosam. Duae
itidem aliae, variis sceleribus pollutae, cum sacram apud no-
, stros confessionem degustassent venerandumque semper alta-
ris sacramentum sumpsissent, sic in pietatis studio profecerunt
ut, vanitatibus saeculi hujus illecebrisque contemptis, religioni
se decreverint consecrare, locumque hactenus vestigaverint,
quo possent idipsum praestare. Quaedam hujus urbis matrona
ex primariis, cum multum antea temporis non suisset confessa,
Bacchanalibus ipsis, divino adflata numine, dum aliis genio im-
pensius operam darent, ecce veterem statuit exuere hominem,
induere novum, de suis protinus confiteri peccatis, ac postridie
illius diei sacrum Christi Corpus pie sumere, quod quidem Dei
beneficio effecit. Accedit et alia, quae, ut generis splendore
multo superior, ita praeclaro quodam facinore longe venerabi-
lior eXistimari potest. Nam cum et confessionem et communio-
nem nonnunquam adiisset, ita est, Christo gratia, affecta ut,
quibus eam maritus coegerit indulgere vanitatibus, iisdem et
coactam uxorem et impulsorem ipsum, hoc est maritum, Chri-
stus plane liberarit; effundendis siquidem precibus tanta fuit
dulcedine capta orationis ut quae ornamenta gestaret auribus
appensa, sibi repente detraxerit servaeque cuidam fideli Patri-
bus nostris subito eleemosynae gratia deferenda tradiderit, ac
subinde maritum ad orandum quoque compulerit verius quarn
induxerit. Multaque alia memoratu digna dici possent, quae
brevitatis causa potius omittenda censeo, utpote capillos vibra-
tos frontemque calamistratam idque generis multa contem-
psisse omnino atque abiecisse, postridieque ad templum suppli-
cem confitendi causa se contulisse tantaque cum pietate modo
res divinas amplecti illasque celebrare, ut hujus exemplo alias

