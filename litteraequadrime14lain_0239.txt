Ax. 1553 ‘235

debet Societas ob maximam quamdam charitatem, qua iam
inde ab initio eam prosequuntur, quicquid erat diurni temporis
eorum utilitati tribuebat, noctem magna ex parte meditandis
atque instituendis concionibus impendens, ad quas semper ma-
gnus est factus concursus; confessionis etiam et Sacrosanctae
Eucharistiae Sacramenta tanto fervore sunt frequentata, ut
Pascha Dominici Natalis non fuerit absimile diei, quo eiusdem
Domini Resurrectio celebratur. Aliquoties enim 300 simul ac-
cessisse audio‚ praeter eos, qui hebdomada ipsa se ad hoc San-
ctissimum Sacramentum sumendum conferebant. Plures etiam
quam XX se in solitis meditationibus, eiusdem Patris opera,
exercuerunt. Quorum omnium confessiones, quas generales vo—
cant, sunt ab eo auditae.

Postea venit Conimbriam‚ ubi maius in dies singulos senti-
tur augmentum rerum spiritualium. Nam eodem in Misericor-
diae (ita enim vocatur) templo, superiori quadragesima concio—
nante, quod in urbis umbilico situm est, idque vesperi domini-
cis diebus, et in publico gymnasio aliisque locis in ipsa hebdo-
mada, usque adeo numerus eorum, qui ad Sacramenta veniunt,
auctus est, ut plures quam centum et viginti eius rei causa sin-
gulis hebdomadis ad nos confluere comperiantur. Quem nume-
rum (tantum abest ut metuamus ne imminuatur) magis magis-
que auctum iri speramus, Dei Opt. Max. auxilio freti.'Nam
D. Goncalvius non desistit in plerisque omnibus concionibus,
auditorum animos incitare atque adeo inflammare ad Sacra-
menta ista frequentanda. Quam ad rem videtur Pr. ipse priva-
tim a Deo Opt. Max. vim admirabilem in concionibus conse-
quutus‚ Unde fit ut saepenumero non possint Nostri omnium,
qui huc ad confitendum veniunt, votis satisfacere. Nec illa sane
fructuosissima eiusdem occupatio, quam habuit superiori qua·
dragesima, silenda est. Alternis enim diebus ibat ad duo coeno-
bia monialium, quorum alterum Divae Annae, alterum Divae
Clarae dicatum est, idque maximum et in Lusitania maxime
celebre propter multitudinem nobilium virginum, quae in eo
sunt. Quo labore tam assiduo multum profectum est. Nam mo-
niales fere omnes se in spiritualibus exercitiis diligenter exer-
cuerunt et in oratione perseverant, cum magno (ut credibile
est) profectu. A quo studio ne recedant, bis in hebdomada do-
centur a Domino Goncalvio.

