410 LITTERAE QUADR1MEsTREs

inauditam et insolitam docendi formam, quae nunquam antea
esset tradita, sed et quae Academiae nomen brevi esset obscu-
ratura: his atque aliis hominum ingenia exagitavit mendacii
pater, suo tamen malo, cum hoc ipsum, re cognita, majorem
fidem Societati pepererit, Est sane mirum quod, quo magis So-
cietatis institutum latere voluit, obiecta passim studiorum
novitate, eo plenius est, non notum solum, sed et probatum:
siquidem nullo unquam tempore fratres fuere occupatiores,
quam cum sic ille in nostram doctrinam fureret. Tunc enim
quotidiani et maj0res progressus cernebantur.

Nam praeter frequentem sacramenti poenitentiae et Eucha-
ristiae administrationem, in horas etiam ad aegrotorum, qui
hac aestate fuerunt plurimi, domos avocabantur3 sed in pto—
chodochiis hoc quoque contigit, ut aegrotis, qui maximo sane
totius civitatis consensu primum fuerant recepti, auxilii pluri-
mum paulatim subtractum sit, contagionis metu, cura solis
interea fere fratribus relicta. Quorum charitas evidentissimis
argumentis est probata.

Praeterea soli fere militibus (quoniam numerosa hic turba
decumbentium fuit) spiritalem opem tulere, quando non solum
metus animum quibusdam, verum et omnibus diversitas idio-
matum facultatem ademerat.

Nec defuere interim in templo nostro occupationes, si non
majores, solitae tamen. Multi etiam consulturi Patres, quibus
exire tunc non licebat, veniebant. Tandem hic effectum est ut,
quibus antea sorderet Societas, ab eis colatur iuveturque; et
iam qui velut de Victoria extumuerant, succubuerint. Voluit
quoque Dominus ejusmodi fluctibus, ut caetera, hoc etiam
Collegium suum quatere, ut jacta fundamenta solidiora esse
probarentur.

Tradidit R. in Christo P. noster Everardus spiritualia no-
stra exercitia aliquot, non minoris spei quam nominis, juve-
nibus, quorum proventus vitae ratio declarat, et iam solam
fere Societatem videntur venerari, quam antea ignorarant.
Praelegendi finem fecit idem P., et calorum magnitudine et
adversa valetudine coactus Sed iam secundam Divi Pauli ad
Timotheum epistolam incipiet, sancto et infesto multorum
desyderio impulsus. Exponit item, ut alias antea scripsimus,
decalogi praecepta quibusdam in urbe maximi nominis, alio

