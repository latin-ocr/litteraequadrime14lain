ΑΝ. 1553 3³5

ut nemo non illius vice afficeretur dolenter. Pater quoque,
eadem ratione commotus, obscurissima quamvis nocte, ad Du-
cem misit, qui efficeret ut illud crimen reo condonaretur. Hoc
petenti nequaquam denegatum fuit, quin immo eo temporis ar-
ticulo suspensa revocataque sententia, adolescens, morti desti-
natus, vita donatur. Quam, ut speramus, in Dei obsequium
impendet.

Sunt nonnulli magnae nobilitatis et authoritatis viri, qui
P. Jacobum et observant, et valde diligunt, quorum labore in
hanc spem venimu5‚ ut Divi Joannini aedes nobis ascribatur,
locus admodum appositus, tam ad docendas litteras quam ad
communem animarum salutem procurandam; et, quamquam
multorum confessiones audiuntur, plures tamen ea de causa
convenient, si Deus hanc loci opportunitatem non recusabit
aliquando nobis permittere. Plurimi in carcere nostris Sacerdo-
tibus conscientiam patefecerunt et eorum praesertim, qui multo
ante tempore poenitentiae sacramentum non adierant. Inter
caeteros quidam intra viginti annos non confessus, tandem
animi sui perniciem ¹, rescissis vulneribus, salutariter effudit.

Nobilis quaedam matrona et apud Ducem primaria ‘² nostris
studiis favet plurimum3 eique ³ nos nostramque paupertatem
tanta cura commendavit, ut lachrymae amorem erga nos sin-
gularem testarentur.

Scholastici nostri in litteris et moribus proficiunt, nos
amant, libentissime scholas nostras frequentant. Pater ad ho-
rum in spiritu frugem in suscepta christianae doctrinae interpre-
tatione pergit. Paucis ante diebus Ducis liberi maJ'ores natu
huc ad nos venerunt, in quorum gratiam quidam ex nostris
scholasticis orationem habuit. Deinde pueri, pusilli admodum,
in doctrina christiana interrogationes pias pariter et suaves
exhibuerunt; majores vero in litteras graecas et latinas elegan-
ter et argute disputarunt. Has contentiones alter adolescens
carminibus terminavit. Et haec omnia inter pueros magna
omnium cum voluptate facta sunt.

Haec scribenda habui. De reliquo nos omnes vehementer
T. R. Ρ. orationibus commendamus.

1 saniem. Polancus.
2 Maria de Gondi? Vide ΡοιΑΝεο, Chrom'con, t. 11, pag. 515, n. 246.
⁵ Duci.

