304 LITTERAE QUADRIMEsTREs

Baptista eo ivisset. Magister Antonius ¹ cum altero Patre De—
niam atque Xaveam, satis frequentia oppida, se contulere, ubi
concionibus et confessionibus non mediocrem fructum college-
runt, pueros hac et illac per vicos errantes retraxerunt et ad
doctrinam audiendam coegerunt. Pater etiam Alzirae ² multis
concionibus homines ita suspensos reliquit ut choreas et melo-
dias antelucanas‚ quibus illic homines dant operam, relinquev
rent. Quid dicam? quo pacto nocte in vico saltantes perturba·
verit? Adolescentem‚ lyram ⁵ pulsantem, verbo perterrefecit;
<lum enim inferni poenas instantes aperit, juvenis tristis ac me-
ditabundus domum se recepit. Die sequenti, in concione, illa,
quibus ad refocillandum animum illi dabant operam, vana et
periculosa esse ostendit. Tres, quos verbis pulsaverat, hic se
in spiritualibus exercuere, unde tantum sibi fructus college-
runt, ut novum induisse hominem videantur, non vestium
splendore, sed spectatissimae continentiae exemplo, quo et
fructus Alzirae collectus conservatur contra magnos oblatran-
tium morsus. Credimus nunc Patrem illac transiturum, cum
Valentiam ibit, ut subdat stimulos eis, qui desides sunt, alios,
jam currere cupienteS, ad Christi corpus sumendum acrius
urgeat et impellat. Habes de communibus rebus.

Privatas jam accipe. Fratres in dies litterarum et spiritus
augmentum sentiunt. Quatuor, ut visum est Patri, designati
sunt artium magistri. A prandio et coena in unum locum con-
venimus, quaestio a Patre proponitur, et profert unusquisque
quod sentit. Novos theologos et confessarios de his alloquitur,
quae pertinent ad liberandos homines a saeva et perturbata
conscientia, quo pacto se gerant in confitendo percontatur;
evangelium aliquod per periodos explicatur, multus de Dei
beneficiis est sermo, Audientium vultus mutatos vidisses, di-
centes vix lachrimas continere. Sed de his hactenus.

Vale, Pater imprimis observande, et faxit Deus ne a tua me-
moria elabamur.

¹ Magister Antonius Cordeses. PoLANCO, Clzronicon, t. 111, pag. 381, n. 842.

‘-' Alcira oppidum est satis frequens in ditione valentina.

5 Cave ne putes sermonem esse de antiquorum lyra, sed de guz'tarra, bandurria,
aut quid simile in Hispania usitatum fidibus digito aut pectine pulsatis sonum emittens;
quod in quibusdam cum lyra convenit, at ab ea multum differt et magis accedit ad
chelin.

