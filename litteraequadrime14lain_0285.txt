Ax. 1553 251

trix animarum atque plurimas matronas capit ac in Christi Do-
mini rete inducit. Huic erat ancilla, cui quidem nihil tam ai·-
duum et molestum erat quam eleemosynam elargiri pauperibus,
quamvis id agere sibi foret praescriptum. At modo certe adeo
mutata est, et omni animi pravitate exuta, ut illud unum expetat
et propositum inter caetera habeat, bene mereri de pauperibus,
eisque omni charitate inservire. Necnon assidua confessione ac
vero angelorum pane inflammatur ad pietatis studia. Commemo-
ratus item paterfamilias studiosissime inservit proximorum sa-
luti. Nam arcet homines cuiusque ordinis ab omni improbitate,
nobisque adducit ad confessionis asylum et vitam christianam.
Ad haec nos tantopere diligit charosque habet, ut parem aut
forte maiorem rationem rerum nostrarum habeat quam nos
ipsi. In nos etiam magna confert beneficia, et in primis vehe-
menter contendit nobis parare locum aptum scholis, idque pro-
fecto omni sua ope conatus est. Idem fuit author, ut Dux Ferra-
riae adiiceret quinquaginta aureos quotannis huic collegi03 et
licet id impetratu facile esset, quippe cum Duce Ferrariae bene
affectus esset erga Societatem, tamen in hac re cernitur verus
amor et industria huius viri, cuisumme sumus devincti. D. Deus
pro tot tantisque in nos meritis gratiam referat.

Cernuntur et beneficia divini spiritus in multitudine cuius-
que status‚ qui modo salutifera confessionis et Eucharistiae sa-
cramenta celebrant, quod quidem incipere. ob mundi pudorem.
valde fuit arduum et difficile. At quicquid divinus spiritus afflat,
inde repente pellit omnem timorem inanem: concursus itaque
hominum, quibus quotidie, nedum diebus festis, sancta mini-
strantur sacramenta, tantus est, ut iis satisfacere non possimus.
Atque si in quadragesima complures fuissent , praeter nos,
sacerdotes, qui hoc confessionis munus subirent, eo sane fuis-
sent singulis diebus satis occupati. Nam tanta erat frequentia
eorum, qui ad confessionem advenirent, ut vix Patribus vaca-
ret sumere necessaria corpori, ac multi cogerentur reverti cum
a Patribus audiri non possent. Atque ex his, qui a nobis sunt
auditi, fuerunt homines honorati ac in mundo nobiles, inter
quos Vicarius Episcopi, qui ad nos saepe gratia confessionis ve-
nit. Plurimi, quos quidem conscientiae maleficiis refertae crucia-
bant, quaeque hostis fraude non exoneratae fuerant unquam,
apud nos generali confessione confecta, ac multis doloris et lu-

