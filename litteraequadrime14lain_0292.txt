288 LITTERAE QUADRIMESTRES

nunquam persolvens, iuvenili insolentia ac otiosa negligentia
celebris, Patris nostri consilio et arbitrio, in ipsa confessione
salutis praecepta edoctus, mox in alterum hominem permuta-
tus est, cum praeceptoris sui admiratione, qui apud Patrem re·
pentinam adolescentis conversionem, raro admodum exemplo,
hilari animo extulit. Nam, praeterquam quod officium· divinum
absque ulla intermissione Domino reddere coepit, corruptos
mores cum vitae probitate commutavit , animumque ad serium
literarum studium, concitato cursu arreptum, ab otio evocavit.
Speramus ad perfectiorem et maturiorem frugem hunc levi la-
bore excolendum, hoc potissimum argumento persuasi, quod
sacram frequentet confessionem, maximam ad perfectionis stu-
dium vim suggerentem. Optamus quamplurimos novellos, huius
indolis, Christi athletas, nobis exercitandos ad Christianae mi-
litiae stratagemata, commendari.

Altera matrona est honorata ac dives, quae, vafra atque fu—
nesta hostis illius astutissimi arte fascinata, in tam profundam
pusillanimitatem desperationi proximam delapsa est, ut extre-
ma praesentis et futuri saeculi supplicia, tentationum diaboli-
carum suggestione commota, non modo sibi servili metu time-
ret, verum etiam persuaderet, usque adeo ut patri affirmaret se,
a Deo reprobatam, perpetuae damnationi destinatam esse, ac
pariter ignis supplicio (Res mira et inaudita) publico iudicis ar-
bitrio condemnandam, se vitam cum morte ignominiosa com-
mutaturam, malumque corporis atrocissimum, ceu praeludium
quoddam, summam inferni miseriam subsecuturam, praeire
oportere. Quibus phantasmatum vesanis tormentis eo periculi
adducta est, ut Vitae taedio, cum quadam divinae misericordiae
diffidentia sociato, cruciata, vitam suspendio, finem tam acer-
bae afflictionis captando, finire, praeparato laqueo, ad tam fu—
nestam animi corporisque mortem, quo se suffocaret, semel at-
que iterum decreverit, frequentius vero in puteum aut fluvium
se submergendam praecipitem dare, fluminis gurgitem absque
spe evadendi periculi eligendum investigando, deliberavit.
Utrum hic magis admirer ambigO, an atrocem illam Satanae
erga oviculam Christi crudelitatem, an cx adverso humanam
adversus truculenti hostis insultus imbecillitatem, praesertim
quando matrona extiterit honesta ac pia, Dei timore ac vitae
probitate insignis, nec Patri aliam tam infaustae de se persua-

