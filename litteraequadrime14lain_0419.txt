AN. 1553 415

lestari phantasmatibus; quem similiter Pater ad templum duci
praecipit, eodemque modo, celebrato missae officio, liberatus
est.

Multum quidem occupatur Pater satisfaciendo his, qui'ex
utroque sexu, tam saeculares, quam religioni dediti, pro anima-
rum suarum secretiore consilio confluunt, vel, si ad eum venire
nequeant, ipsum ad se venire omnibus expostulant precibus.
Tam enim singularem in eo Dominus operatur gratiam, ut cun·
ctis mirandum videatur; quia visum non est quemquam eum
accessisse, qui non gaudio mentisque relevatione ab eo recedat.
Hisce et similibus tantum persaepe obruitur spiritualibus nego-
tiis, ut vix cibum quiete sumere concedatur.

Persaepe ad infirmos vocamur, ac maxime praeterlapsis die-
bus, quibus curatus Sancti Michaelis, una cum vice-curato suo,
uterque multum denique, usque ad vitae desperationem, morbo
correpti fuere. Hoc (inquam) temporis spatio praecipuam
omnium infirmantium curam ipse gessi, quos omni tempore,
prout necessarium fuerat, non sine fructu (ut speramus) ac ae-
dificatione multorum, ecclesiastica ministrando sacramenta,
visitavi. In praecipuis festivitatibus, in quibuS, pro ritu patriae,
ipsi curati verbo Dei oves suas pascere tenentur, vice nostri

pastoris ad populum concionem habere coepi3 quod exinde
omnibus festivis diebus faciO, etc.

