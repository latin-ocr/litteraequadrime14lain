090 LITTERAE QUADRIMESTRES

nisterio hic Dominus egit, cognoveris, et jam ante dicta frustra
nunc videar iterum relaturus, faciam tamen in majorem ob
sanctam obedientiam consolationem, ut, quam brevissime po-
tero, omnia complectar.

Patrum Fratrumque, et eorum, qui in Collegio, et eorum,
qui in domo probationis versantur, numerum ipsorumque simul
nomina ex cathalogo, quod nunc mitto, cognoscere facile tua
P. poterit. Qui omnes (ob quod Deo optimo maximo ingentes
et agimus et habemus gratias) summa cum animi pace et tran-
quillitate cum summa et morum et voluntatis concordia, alii
iis, quibus humilitatem parent, orationi ac probationibus
vacant, alii sua literarum studia, non tamen rerum spiritaÂ«
lium cura intermissa, juxta constitutionum ordinem prosequun-
tur. Quae quidem ad spiritalem profectum, in majorem Dei
omnipotentis laudem, novam quamdam nobis veluti lucem at-
tulere.

Frater Antonius AlvareZ, tot variorum morborum dolori-
bus jam diu exagitatus, carne (cum se per aliquot dies movere
omnino non posset) fere attrita, spiritu vero satis vehemen-
tium quorumdam dolorum magnitudine comprobato, e miserae
tandem hujus vitae statione Omnipotentis Dei, Imperatoris
Nostri, jussu discessit. Quem ego nunc tantorum laborum prae-
mio securum ac laetum frui satis superque credo. Nec enim
ejus solum, antequam aegrotaret, tam sancte anteactam vitam,
verum et felicem beatumque exitum admiramur.

Alter item frater, cui Antonio Bragae nomen erat, superio-
ribus diebus obiit. Cui, etsi adhuc primum probationis annum
non impleverat, tot tamen tantaque Dominus gratiae suae con-
tulerat dona, ut nos omnes non parum aedificaret. Hic brevi,
ut videtur, tempore regno coelesti aptus, post gravem ac satis
diuturnum morbum e vita discessit.

Frater Antunez, cum propter sanguinis effusionem, cum
febri conjunctam, majori in dies corporis debilitate afficeretur,
ut hinc alio aliquo transmitteretur decreverunt medici, non
id, quod in aliquam ejus bonae valetudinis spem venirent, sed
quod nullum jam superesset (quod adhiberi possit) remedium.
Est nunc apud Sanctum Felicem, ubi eum, corporis exuta
sarcina, ad Dominum credimus migraturum. Satis vero facile,
vel hoc ejus aegritudinis tempore, quanta ipsius ministerio

