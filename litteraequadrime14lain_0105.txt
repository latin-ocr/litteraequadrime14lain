AN. 1553 101

quorum altero orbatus est, et ex paterna haereditate et liberali
quadam donatione, post matris mortem libera, necessaria
vitae impendia abunde ei suppetent. Hunc, controversia qua-
dam composita, quae eum remoratur, apud nos commigratu-
rum credimus3 nos interim frequentissime invisit, et in sacrae
confessionis atque communionis observatione perseverat. Fa-
xit Christus ut, mundi laqueis abruptis, feliciter ac mature ela-
batur.

Tertio ordine nobis constituendus sacerdos probus ac pius,
primarii Baronis Britanniae domestiCUS, qui sacris exercitiis
institutus, non absque maximo lucri spiritalis foenore, animum
appulerat ad Carthusianae Religionis professionem: atqui Pa-
ter, considerata eius adversa valetudine, quae longa mora vi-
res auxit pene insuperabiles, ac stomachi ex laboris diurniac no-
cturni assiduitate contracta aegritudine, sui arbitrii consilio, pio
alioquin et salutari ipsius affectui minime suffragari potuit, a cu-
ius sententia deflectere ei religio fuit3 et relicta aulica Vita, suo
fungi canonicatu instituit, spretis honoribus, qui ei a nobilibus
ultro offeruntur. Vir est insigni humilitate ac spiritus fervore
conspicuus, a nobilibus amatus et honoratus; frequentissime in
nostro sacello divina mysteria celebrat; negotium Privilegii,
Societati a Senatu parisiensi concedendi, christiano affectu pro-
movere sollicite laboravit; ad omne obsequium Societatis sem-
per promptissimus. Haud dubium quin piae vitae exemplo et
sacerdotis digna professione multos ad sui imitationem attra-
cturus sit.

Quartus subsequatur, sacerdos hispanus natione, vir gravis
ac maturus, qui, generali peracta confessione, novum Domini
hausit spiritum, tanta veneratione nostra exercitia amplexus, ut,
inter reliqua exercitiorum sacrorum elogia, coram me profes
sus ac pollicitus sit sponte sua se toto vitae decursu diebus sin-
gulis semihoram vitae occupationibus suffuratur-um, quam
spiritali alicui exercitio impendat, adeo familiari societatis
consuetudini addictUS, ut qui nobis coniunctissimus. Hic, sacer-
dotii professione contentUS, in priori instituto perseverat, et
iam, relicta Lutetia, Lovanium commigravit.

Quinarium numerum compleat vir aetate provectus, pieta-
tis opinione apud multos celebris, de nobis bene meritus, qui
generali confessione praemissa, pii affectus incrementum acce-

