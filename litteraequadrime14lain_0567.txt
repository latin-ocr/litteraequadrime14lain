AN. 1554 563

hoc celeberrimo festo Natalis Dominici poenitentes fuere quin-
genti aut amplius, qui, relicta impietatis via, ad Deum se con—
verterunt, et totidem ad sacram communionem accesserunt.
Quorum multi fuerant, qui a duobus annis, nonnulli a tribus,
imo etiam ab octo, ll, 12, non pauci de suis sceleribus confessi
non erant; quosdam adeo malignus hostis et peccatorum multi-
tudo excaecaverat, ut de sua salute desperarent ; sed cum pri-
mum confessi essent, spem summam conceperunt synceramque
vitam et christianam instituerunt. Inter alios foemina quaedam,
quae annos duodecim in magno dolore cruciatuque malae con-
scientiae suerat, eo usque deducta ut se ab omni auxilio divino
destituta putaret et ob gravissimorum peccatorum pondus ani-
mum desponderet, illa ubi confessa esset, exultans gaudio di-
cebat se ante hoc tempus majorem tranquillitatem animi nun-
quam sensisse nec ex confessione tantam consolationem perce-
pisse.

De Patribus ea est existimati0‚ in omnium animis confirma-
ta, ut nemo sit, qui non credat se multo puriorem sanctiorem-
que fore, si sibi illis confiteri contingat. Et ita multi erga nos
affecti sunt, qui per salutarem confessionem ex peccatorum
sordibus ad meliorem vitam emerserunt, ut quoscumque nove-
runt gravioribus delictis obrutos, eos ad nos adducant, quo
possint eodem conscientiae angore liberari, quo ipsi liberati
sunt. Singulare autem illud est Dei opus, quod nonnulli concu-
binas suas, quibuscum diu impie vixerant, in legitimas uxores
acceperint. Laboraverant alii capitali odio et inimicitiam gra-
vissimam exercebant, adeo ut nulla cognatorum consilia et
persuasiones valerent apud illos quicquam; hi simul ac ad con-
fessionem aegre adducti sunt, adversariis ignoverunt et cum
illis perpetuae pacis foedus pepigerunt3 itaque, tanto sublato
odio, amici facti sunt integerrimi.

Ad haec multa alia Dominus operatus est, quae scribere
longum esset nimis, cujus rei eJ'usdem argumentum est nume-
rus communicantium. P. Petrus ¹ laboravit valde pro salute
tam corporis quam animi eorum, qui in custodia publica deti-
nebantur. Primum concionatus est apud eos frequentius, ut ani-
mam prius curaret et ad poenitentiam vocaret, qua in re non

¹ P. Petrus Venustus, novitiorum magister.

