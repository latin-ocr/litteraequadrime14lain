434 LITTERAE QUADRiMEsTREs

quod Societati tributum est, eodem, inquam, die Episcopus Avi-
lae ¹, cum intelligeret, P. Baptistam ibi concionaturum, illuc se
contulit illum auditurus, qui, ut solemnitati patrocinaretur, et
dicere confessionem ac omnibus discedentibus benedicere vo-
luit. His ita gestis, difficile dictu est quanto amore quantaque
charitate in eadem urbe Societatem prosequantur; praecipue
tamen P. Baptistam‚ quem, ut ita dicam, veluti prophetam ha-
bent. Nec solum id honoris saeculares ac plebeii homines illi tri-
buunt, sed etiam religiosi ipsi. Quidam enim religiosus, peritis-
simus concionator, dum ad populum haberet concionem gravi·
busque verbis in audientium mores inveheretur, veluti a maiori
ad minus suum ducens argumentum, insinuans se rem arduam
tractare ipsosque dura cervice esse, in haec prorupit verba:
“si vir ille sanctus (intelligebat autem P. Baptistam) duros Avi·
lae silices emollire non potuit, ut quid nos frustra huc ve-
nimus? „

In dies hic ‘² magis ac magis eorum numerus augetur, qui
frequentare consueverunt conciones, quae diebus festis, pome-
ridianis temporibus, haberi solent domi. Foeminae autem, qui-
bus interdicitur ingressus domus nostrae, admotae ostio, nitun-
tur, quoad possunt, vel aliqua audire verba, conquerentes ta-
men quod non inveniatur aliquod templum, ubi omnibus pateat
aditus. Omnibus denique exercitiis spiritualibus tantum acces-
sitincrementi, ut omnes maxima admiratione teneantur. Quippe
qui Methymnae, quo omnes pene merces confluunt Hispania·
rum ac eo acervantur, quibus vendendis et emendis ferme omnes
habitatores et vicini huius oppidi Vitam exercent, hacque sola
ratione vivendi ducuntur, videant mercatorum quamplurimos
tanto studio tantaque cura animarum saluti consulere. Quorum
alii quinquagesimo quoque die, alii quadragesimo, alii etiam
singulis diebus dominicis, summa devotione confitentur ac Sa-
cratissimum Christi Iesu corpus recipiunt.

Nec silentio involvendum sentio quod quidam curiose inspi-
cientes intellexerunt. Nempe, hac in re obtrectationes et latra-
tus quorumdam aedificium hoe, quod Deus sibi erigit, subver-
tere volentium, nihil aliud efficere quam solent guttulae aquae,
ignitis carbonibus admixtae, quae non solum ignem non extin-

 

¹ Didacus Alava et Esquivel.
⁴2 Methymnae Campi.

