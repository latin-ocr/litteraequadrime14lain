128 LirrERAE QUADRlMESTREs

in Domino gaudeat? Nonnullae matronae nobiles iuxta ac hone-
stae Patri xeniola hoc fausto anni principio misere, quae, licet
parva, magnam tamen erga nos benevolentiam declarant. Hae
etiam parva nostra limina tenere non dedignantur. Porro vi-
cini nostri magno honore nos indignos prosequuntur. Multum
nos amant. Lubentissime et cum desiderio Patrem audiunt eius-
que consiliis morem gerunt. Omnia meliora promittunt.

Saepius confitendi opportunitatem venantur. Inter quos mu-
lier quaedam haud infimae notae, quae usque ad canos Vitam
non satis probam et honestam duxit3 iamque annis decrepita in
istis sordibus suis, quasi conclamatum esset de salute, iam Tar-
tari foribus propinqua computrescebat, ignitis P. Leonardi ser-
monibus adeo excitata fuit, ut subito in aliam mutata sit; iam
flet, iam luget, iam stat in firma animi sententia reliquum vitae
in amaritudine animae, peccata sua recolendo, traducere, et
singulis hebdomadis expurgato corde per confessionem, saluta·
re corpus dominicum sumere in gratiarum actionem pro tantis
beneficiis, in propositi constantiam, animae robur et augmen-
tum gratiae. Profecto mutatio haec dexterae excelsi. Sapientis
enim verissimum dictum: adolescens, iuxta Viam suam, sene-
scens, non recedet ab ea. Difficilius enim nihil, ut in proverbio
est, canem veterem assuescere loris. Sed nihil impossibile ei,
cuius nutui omnia subiacent. Magnum hoc Dei beneficium ¹. At
maius quod sequitur.

Famosa quaedam meretrix, ah! quid dixi meretrix? imo ne
cum impudicissimis scortis comparanda, cloaca eluvie1·um et
nequitiarum, multos annos vitam perditissimam duxit, donec
eam inedia, paupertas et innumera adversa oppresserunt, quae
cordis oculos, quos voluptas occluserat, reserarunt: quid mul-
tis? In memoriani sui reducitur, ad cor redit: oh faustissima
infortunia! Sed quid? heu! magna peccatorum moles nimio
pondere ad desperationis barathrum deprimit: at inexhausta
Dei clementia, quae eam in Vas suae bonitatis parabat, non
destituit consilio. Etenim eam direxit ad Ρ. Leonardum3 lachry-
matur amare: intima cordis arcana pandit. At ubi suavissimus

¹ Haec etiam , a verbis Inter quos, cancellavit flander et eorum loco substituenda
apposuit in margine sequentia: Inter quos mulier quaedam non infimae notae, quae
ad canos usque vitam prorsus poenitendam (ἰιικίί, igm'tz's P. L. sermonibus ita
excitata est ut dignissimos poenitentiae fructus non cesset operari, quod silentio
brevitatis cansa praetereo.

