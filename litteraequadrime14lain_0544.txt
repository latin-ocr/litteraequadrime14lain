540 LITTERAE QUADRIMESTRES

Audivisti, credO, quemadmodum Pater Magister Hierony-
mus Nadal mirifico et studio et sollicitudine Regis ac Reginae
efficiendum curaverit, ut domus a collegiis pro more Societatis
separaretur3 rem nimirum populo fructuosam et utilem, qui qui-
dem ante illum diem de eis rebus nesciebat quid existimandum
esset; cum enim omnia haberentur confusa, aliis alia sententia
erat. Jam nunc Dei opt. max. beneficio recte optimoque ordine
cuncta procedunt, tum ad Dei laudem et maiorem gloriam, tum
ad aedificationem hujus populi, qui nos benevolentia complecti-
tur singulari.

Calendis Octobris Rex nobis concessit templum Divi Rocchi,
latissimum et in celeberrimo totius urbis et saluberrimo loco
positum3 quod quidem templum cum multum diu a confratribus
petitum esset eosque id retinendum constituisse Rex cognovis-
set, post multas preces officiosaque imperia, diem¹ fixit, quo ad
illud die veniret, ut nobis ipse praesens illud traderet. Ita-
que fecit, et nobis per Dnum. Petrum Mascarenhas claves com-
mitti jussit; qui tamen ut est aequi servantissimus, hominibus,
ne quam molestiam inde contraherent, satisfecit. Primum 100
aurei restituti, quos plus minus illi coemendis tessellis, quibus
artificiose quidem exornatum templum erat, consumpserant;
decem item in singulos annos, quod quidem compendium arcula
eleemosynarum facere posse videbatur. Decreti deinde triginta
singulis quibusque annis parocho hujus ecclesiae, dum vixerit,
qui amplius triginta annos ibi habitaverat. Quibus sane rebus
cum non omnino fratres essent contenti, haud post multos dieS,
quando coepimus in eo loco agere, pensiculato fructu, qui inde
ingens percipitur, omnium erga nos voluntates animosque Deus
opt. max. conformavit. Animadvertunt namque optime commu-
tasse, ecclesiam, uni quidem parocho ademptam, multis traditam
esse, tanto studio sollicitudineque Deo servientibus. Quod eos
quidem certe maximopere delectat atque consolatur: quam pro-
fecto laetitiam, posteaquam et institutum et rationem nostrae
omnium vitae intellexerunt, turn verbis tum re saepe declara-
runt, nullum unquam tempus intermittentes, quin Deo gratias
agerent, quod nobis potius quam multis aliis religiosis , qui
eam adipisci Regis item favore tentaverant, haec aedes (Do-
mino rerum omnium gratia et laus) obvenerit ac contigerit. De-
nique in regiam se contulerunt, Reginae, quae quidem caput et

