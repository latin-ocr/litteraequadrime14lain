578 LITTERAE QUADRmOEsTREs

efficiat cultores, quorum penuriam acerbe deflemus, quam haec
urbs perusina praeter caeteras nimium nimiumque experitur.
ln scholis, si non numerUS, proventus tamen undecumque auge-
tur, vel parentum testimonio qui filios suos quotidie et compo-
sitiores et eruditiores deprehendunt. Sed ne omnia studiorum
ac praesertim rethoricae et graecae praelectionis commoda et
fructus, qui plurimi sunt, persequar, alio divertam: ea enim ta-
metsi nomen ac auctoritatem (quae iuvandis proximis singu-
lari adiumento est) Societati pepererint, resectis interea erro-
rum salebris; auxit tamen magis assidua pene negotiorum ad-
ministratio. Quibus non minus daemonis astutia est collapsa,
quam instaurati civium animi, atque inter haec contigit ut
celebre illud, quod vocant iubilaeum, pro britannis et germanis,
illis quidem confirmandis, his vero ad fidem catholicam redu-
cendis, in templo nostro constitueretur. Porro hic confluentem
multitudinem ac multitudinis fructum dicere nec vacat neque
possum. Nam tametsi aditus templi satis sit amplus, fieri nequa-
quam potuit quin per totos quindecim fere dies frequentia ho—
minum ingressum non intercluderet, optantibus plerisque et
augustiorem nobis locum. Ac sane tum temporis benignissimum
Rmi Prolegati totiusque Senatus animum sumus experti; adie-
runt enim illi aedes nostras et saepius et studiosius: Patribus
interea, qui hic sunt duo, ad tertiam propemodum noctis horam
ministerio Sacramenti poenitentiae vacantibus. Ubi quam multa
eaque multis annis occulta flagitia e confitentium pectore extor-
serint, quam multos ad bene beateque vivendi normam reduxe-
rint, quot quibus jam desperatis pro extrema erat anchora in
spem bonam erexerint, non est hujus brevitatis, cui summopere
studeo, dicere. Hoc addam tamen quoad Sanctae Eucharistiae
ministerium attinet, nullo unquam tempore (si resurrectionis
Dominicae festivitatem demas) plures sacram synaxim sumpsis—
se, effectumque est ut plurimi singulis hebdomadis semel atque
iterum hoc ipsum praestent. Nam et diebus quoque veneris est
hic confitentium numerUS, quem et conservat et auget doctri-
nae christiane praelectio; numerosior tamen diebus dominicis
caterva confiuit; habent enim R. P. Everardum epistolarum ad
Timotheum interpretem et utilem et perdoctum: huic eidem sua
omnia et privata et publica negotia commisit quidam summae
auctoritatis apud omnes civiS, ut neque latum quidem unguem

