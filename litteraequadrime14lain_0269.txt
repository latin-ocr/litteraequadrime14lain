AN. 1553 265

mentibus eorum demandatam, suscipiunt. Aderat tunc forte
fortuna pastor illius vici, iam senex et ipsa canitie veneran-
dus, qui rem omnem cernens et altius contemplans, adiit
fratres nostros et ad genua provolutus fusisque per ora la-
chrymis se gravissimum peccatorem humillime profitetur, sup-
plexque deprecatur ut preces ad Deum fundere pro eo digna-
rentur, his adiiciens ipsos se, quocumque irent, secuturum nisi
obex tunc, a daemone forsitan obiectus ¹, impediret. Postero
die ad alium pagum quum pervenissent, audierunt inibi adesse
mulierem, quae a septem annis vehemens odium fovebat in
pectore adversus proximos suos: nec inventus est qui mulier-
culae duritiem emollire potuerit. Ad hanc acciti sunt fratres
nostri, pannosi, pauperes et mendici, quorum mentibus et lin-
guae tam abundans gratiae donum infudit benignus Dominus,
ut non solum cordis adamantinam duritiem emollirent, sed et
penitus frangerent: factum est enim ut cum lachrymis et
amore ardentissimo eos amplexaretur, quos paulo ante lethali
prosequebatur odio; sicque in gratiam omnes redierunt cum
magna astantium admiratione et ingenti totius populi laetitia.

Iam ad finem perducta erat epistola, quum mihi in mentem
venit quod nunc subnectam. Est iuxta domum nostram insi-
gnis ecclesia Divo Ioanni consecrata, quam habet habuitque
semper Ρ. Baptista suis concionibus peculiariter destinatam.
Is autem, qui eam moderatur, ex numero est eorum, qui cruce
signati sunt3 vir profecto dignus tali munere. Hic igitur cum
caeteris, quorum fidei ecclesiae tutela commissa est, nuper
P. Rectorem alloquuti, sponte obtulerunt, quinimo precibus
etiam institerunt, ut intra septa ecclesiae suae locum deligere-
mus idoneum extruendo Collegio Societati nostrae, idque
omnino gratis, addentes insuper, ne forte locus videretur
’ angustior quam par esset, facile protendi posse, aliquot do-
munculis, quae in circuitu sunt, parvo aere comparatis. Ignoro
quid hac in re fiet: faciat Dominus Iesus quod bonum est in
oculis suis. Ipsi laus, honor et gloria in saecula saeculorum.
Amen. Ad hanc autem ultroneam oblationem impulit bonos
illos viros summus amor, quo erga nos nostramque Societatem
semper affecti sunt.

¹ nisi quaedam sibi omnino praestanda. Polancus.

