532 LITTERAE QUADRIMESTRES

confessionibus fructus R.di Pres. nostri collegerunt, nihil est
quod repetamus, licet divina gratia fuerint copiosi; iidem enim
sunt, quos saepe scripsimus. Ad audiendas infirmorum confes-
siones accersuntur saepissime. Qua in re praetermittendum (li—
cet maxime festinem) nequaquam videtur, quod duo, vir alter,
altera foemina, fluxu sanguinis, cum eo colloquentes, qui eos
audiuerat, liberati sunt. Horum vero prior eo deuenerat, ut iam
nullum a medicis remedium (experti enim fuerant quae potue-
rant) adhiberi posse videretur.

Societatis nostrae ingrediendae desiderio plerique tum scho-
lastici tum alterius generis adolescentes tenentur. Horum qui-
dam saepius latae repulsae impatienS, sancto fervore accensus
collegium, decepto ianitore, intrauit; cumque ea die detentus
Pr. quibusdam negotiis, et cum eo Rector‚ domo ad noctem
usque abfuissent, nulla ratione adduci potuit ut exiret, ubi
Pr. R.d¹1S aduenit, quid agat aut velit interrogat. At ille: missus
(inquit) sum a Spiritu Sancto; constantissime interim asserens
se nullo modo exiturum. Nihil igitur illi admonitiones. nihil
iussa, nihil blanditiae terroresque et adhibitae minae profue-
runt: aduocatus est tandem eius pater, quo viso, reluctari ille
strenueque obsistere, Spiritui Sancto parendum esse dictitans,
plenus interim ac perfusus lachrymis: ab angulo, cui adhaese-
rat, vix tandem a patre suo abstrahitur. Neque tamen fores col—
legii est egressus, prius quam ab eo exoraret ut, quoties
R.d0 Pri. nostro recipiendus videretur, suum ipse assensu non
esset denegaturus. Hoc uno Vincitur, licet invitus, ac pluri-
mum renitens, tamen cum patre abiit. Hoc exemplum, ut au—
ctori gloriosum suit , ita nobis nonnihil periculosum: nunc enim
vix ab huiusmodi insidiis securi sumus, nec cauere potuimus,
quin alter hisce diebus illud sequeretur, sed feliciori, quam
prior, exitu3 hic enim corpore quidem satis pusillus, animo
Vero certe vir, et qui adultam pueritiam senilesque mores prae
se ferat, absente Patre, pariter et Rectore ‚ Collegium ingres-
sus, redeunte vespere Patre, ac rogante quid faceret peteretve,
hic sum (inquit), hic manebo; neque aliud quicquam audiri ab
eo potuit quam ibi velle manere. Obstupefactus Pater ac prope
jam victus secessit in cubiculum. Quid enim aliud faceret? Pater
huic non erat hac quidem in urbe; est enim pactensis. Miles
quidam hispanus, vir probus et nobis cognitus, apud quem age-

