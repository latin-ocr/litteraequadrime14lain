140* LITTERAE QUADRIMESTRES

in divino confortata amore, omni consolatione ad suas reversa
est, citius eligens mori omnesque angustias et iniurias ferre,
quam a sua religione apostatare, ut multoties postea ad confes-
sionem recurrens, satis demonstravit.

Quamvis enim coenobia hic plurima habeamus, magnam ta-
men eorum, monialium praecipue, penuriam patimur; adeo
enim certatim ea ingredi virgines exaestuant, ut quinque quan-
doque, unius, ut ita dicam, morte, loci evacuationem expectent;
graviter admodum mundum ferentes, magnam sibi reputant
fieri iniuriam eo quod pro voto suum dilectum nudum Iesum
amplecti non permittantur.

Ad sacram communionem, ut in aliis festis, ita et magis in
hoc festo Nativitatis Domini, ingens multitudo accessit, ab ipso
die natali usque in quintam feriam non minore libertate ac so-
lemnitate, quam si Pascha celebratum fuisset. Quibus diebus,
uti singulis dominicis et festivis, in summa pompa, ornatu, ce-
lebritate atque luminarium copia Venerabile Sacramentum in
altari expositum fuerat ab ipso diluculo in meridiem usque.
quod ante duos annos Lovanii nunquam visum est. Unde etiam
quot peccatores, quam saxea corda, in dies ad contritionem,
devotionem, confessionem et communionem commoventur,
quotidiana nos abunde docet experientia, qui huic operi adiu-
trices debemus manus apponere. Quandoquidem de extremis
civitatis partibus, tum ad audiendum (praefati M. Nri.) concio-
nem, tum ad confessionem et communionem turmatim homi—
nes confluunt. Novum enim hinc exortum proverbii loco in ore
omnium fertur dicterium: in templo Sancti Michaelis aperta
semper inveniri promptuaria; quia coelestis ille panis in aeter-
num benedictus ,uti quotidianus ab ipso patrefamilias appel-
latus est, ita etiam quotidie filiis eiusdem familiae in spiritua-
lem refectionem partitur. Inde eo tandem (quamvis non exiguo
labore nec sine oblatrantium mordacitate) devenisse videmus,
ut aut omnes aliarum ecclesiarum pastores idipsum in suis
ecclesiis exhibere cogantur, aut (quod absit) toto paulatim grege
destituantur, quia oviculae, desertis etiam suis pastoribus, pin-
guiora sectantur pascua. Ne igitur pastores, quales Propheta ¹
depingit, gregem non ducentes reperiantur, nonnulli, retra-

¹ Ezechiel, cap. xxx v.

