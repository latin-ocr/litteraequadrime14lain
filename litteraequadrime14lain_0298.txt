294 LITTERAE QUADRIMESTRES

controversiam, venis palpitantibus adhuc spirantem non absque
salutis fiducia, maturemus. In cuius negotii frontispicio varia
ac dissentanea Theologorum studia atque iudicia de Societate
Jesu spectanda sunt. Nonnulli Religionum multitudinem ac
Societatis recentem ortum causantes, ne ad Collegii quidem
erectionem nos iudicarunt admittendos, parum pie de Societate
sentientes, nosque accusantes arrogantiae, quibus Dominus
omnem noxam sua gratia condonare dignetur. Alii, nos infe-
stis signis non persequentes, exiguum tamen fructum expe-
ctantes e nobis, Collegii erectioni, in quo studii gratia fratres
Societatis commorari queant,non repugnant; sed munus Evan-
gelii, sacramentorum publicam administrationem, ac denique
publicas disciplinarum professiones nobis non concedi consul-
tum fore censent. Alii, neutrum apud se statuentes, super hoc
negotio deliberant utrum tandem consulendum erit, qui aequos ’
ac prudentes iudices se nobis hactenus praebuerunt. Reliqui,
qui facile numerari possunt, strenuos instituti nostri propugna-
tores se gerunt, ac Societatem nostram omnibus merito susci-
piendam praedicant, quos honoris gratia atque gratiarum
actionis officio hic nominabimus.

Primo loco nobis constituendus venerabilis Doctor Govea-
nus, Portugallensis natione, aetatem octogenariam sex anno-
rum numero superans, primarii ordinis theologus.

Proximum sibi vindicat celebris ille Ecclesiastes, Doctor
Franciscus Picardus, patria Parisiensis, primariae etiam au-
ctoritatis theologus.

Tertium merito tribuemus Doctori Francisco Joverio, patria
Valentino, rarae eruditionis viro: qui, quum ob Societatis de-
fensionem nostrae professionis suspicionem incurrisset, adeo
ut iesuitae nomen ipsi ioco impingeretur, humili animo respon-
dit: “non sum ex eorum numero, nec dignus qui eorum Collegio
adiungas,

Quarto collocandus loco Doctor Sebastianus Roderici, Por-
tugallensis, vir insigni pietate illustris. Hi quatuor partes no-
stras probe tuentur. ι

Aliquot alii sunt, qui sincero affectu Societatem amplectun-
tur, sed causam Christi , adversariis copiis deterriti, detrectare
videntur.

Sunt quoque primarii ordinis theologi, qui institutum no—

