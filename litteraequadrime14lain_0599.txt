ΑΝ. 1554 ῦ95

fundere corda discant, quoniam non omnibus satisfacere nos
possumus. De laico autem populo haec scribenda occurrunt,
omnes nos tanto honore ac aestimatione prosequi, ut fere per
plateas incedere pudet. Dignetur Dominus largiri ut in die iu-
dicii sua gratia tales inveniamur quales hic nunc habemur.
Plures hac quadragesima totius Vitae confessionem renovarunt,
quoniam a longo tempore non aut nunquam plene confessi fue-
runt. Quaedam religiosae, instigante diabolo, et statum et pro-
fessionem relinquere statuerunt3 venientes ad nos ut vi indul-
gentiarum a votis suis exonerari possent, sed hoc confessionis
medio detectis diaboli fallaciis, ad propriam cognitionem redu-
ctae, cum fervore professionem suam amplexae sunt. Alia reli-
giosa professa, quae pro sancta et mirabili vitae singularitate
ab omnibus habebatur, sub qua specie per aliquot annos exe-
crabilem in multorum religiosorum perniciem vitam egit, casu
quodam, sed divino intus ducta spiritu, ut speramus, ad nos ve-
niens, ad tantam, divina operatione, sui cognitionem et pecca-
torum displicentiam perducta est, ut statim detestabili luxuriae
Vita deserta, ad omnem suae professionis constitutionem stri-
cte observandam se quam paratissimam praeberet; perseverat
in lachrymis et occulta poenitentia, freno potius quam calcari-
bus indiga; sic enim mihi postea retulit magna lachrymarum
inundatione perfusa, se gratia Dei malle mille subire mortes
quam unum Vitae praeteritae reiterare peccatum.

Verum non hoc silentio praetereundum autumo, quod etiam
gravioribus obnoxios peccatis non parum exterruit compulit-
que ad maturiorem faciendam confessionem, nimirum, tam
nocte quam die z'u coena Domini, diversis vicibus tantos hisce
in locis contigisse terraemotus , quantos a vita hominis vix hic
posteris relictum constet.

Ad venerationem sanctissimae Eucharistiae hoc quoque ac-
cessit, quod quasi sine reverentia, unica dumtaxat incensa
candela, ad infirmos portari solet, eo iam perductum est tum
publicis concionibus, quas, solito more alias indicato, loco pa-
storis prosequor, tum privatis adhortationibus, ut tribus later-
nis, duabus aut tribus facibus iuxta placitum portantis, debito
honore et reverentia portatur ad infirmos.

Saepe vocamur ad circumiacentes civitates et coenobia,
pro summa habetur gratia sicubi nostra detur praesentia frui.

