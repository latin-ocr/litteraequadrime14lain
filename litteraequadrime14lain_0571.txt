AN. 1554 507

quotquot hic sunt, minor est natu ¹, latino sermone orationem
habuit, qua summi beneficii admonebat omnes gratum animum
erga parvulum recenter natum vicissim gererent; Dominicae
etiam circumcisionis beneficium recolens tunc quoque carmini-
bus complexus est. Cui Dominus infantilem animi affectum, id
est, tenerum, immo spiritum ita permisit ut virilem etiam atque
erga omnes efficacem concederet. Unus tamen, cujus animum
Josephi carmina et oratio ac potius divinus ardor pulsabant
impensius, lachrymis, quod mihi constet, temperavit nunquam,
hic, postquam Josephus peroravit, sacerdotem summis votis
efflagitat, cui totius vitae suae crimina nota faceret. Placuit
autem ei, qui humanas animas sanctis institutis nunquam non
instigat, ut artem, qua tum utebatur, utpote male fidam con-
scientiae, relinquere enixissime cuperet. Eodem praeterea die
ad confessionem et sanctum dominicum corpus plures solito
accesserunt. Quid, quod frequentes conciones atque de via Do-
mini colloquia domestica, quae singulis diebus dominicis et
festis non sine magno animarum foenore hic populus audit,
filios, per poenitentiam prius sordibus defaecatos, tanquam no-
vellas olivarum circum mensam Domini , quotidie pariunt!
Inter quas adolescens quidam mercator occurrit, qui cum qua-
dam die privato colloquio domi interesset, singultus ac fletus
·vix quidem patiens, abire nolebat, quoad in Collegium nostrum,
muneri etiam infimo addictum, admitteremus. Hanc autem de
homine spem concepimus, si modo annuat Deus, ubibi sit,
Christo Domino victurum semper. Adest enim frequens et con-
victibus et assiduis confessionibus.

Quod tamen attinet ad literarum ludum, Patres omnes ac
fratres literis quidem invigilant. Sed nihilominus Collegii aedi-
ficio Vicissim operas impendunt, atque domestica munera sin-
gulis commissa obeunt sedulo. Omnes nos Christus optimus
maximus paternitate Tua dignos efficiat filios teque, Pater pro-
batissime, sibi diu sospitare velit.

Methymnae, vn cal. Februarii, M. D. L. ΠΠ.

Paternitatis Tuae indignus

minimusque filius
JAcossus DURAN.

¹ Frater Josephus de Acosta.

