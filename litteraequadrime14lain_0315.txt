AN. 1553 311

Praecedentes Arnoldi Hezei litterae a P. Polanco emendatae ¹.

IHS

Lovanio ex litteris Patris Arnoldi 17 Maii 1553.

Gratia et Charitas Christi sit semper cum omnibus. Amen.

Ut inde exordium sumam, in primis observande P.‚ ubi ulti-
mis quadrimestribus literis substiti, nimirum quantum Domi-
nus pietatis in populo in dies augere in Sacramenta dignetur
affectum. Primarii cathedralis templi viri, non solum sub finem
anni 52, maximo cum ornatu singulis dominicis ac festivis die-
bus venerabile exponere coeperunt Sacramentum in usum
atque animae refectionem omnium communicare volentium,
verum, ad maiorem divinae laudis ubertatem suorumque cona-
tuum prosecutionem, non quievere quousque magno populi ap-
plausu P. nostrum Adrianum in eodem haberent templo ut
ibidem quotidie, quaemadmodum in aede Stae. Michaelis soli-
tus fuerat, confessiones audiret. Verum eodem fere tempore,
mira quadam antiquus ille serpens diabolus hinc accensus invi-
dia, novam prorsus ac antehac forte inauditam, adversus ani-
marum profectum, coepit commovere tragoediam, nonnullorum
excitando praelatorum animos eoque perducendo, quo subdi-
tis suis oviculis proponere non vererentur, imo Vi auctoritatis
compellere ad specialem voti obligationem, se nunquam nec
ad Sancti Petri nec ad Sancti Michaelis, nempe ad nos, ituros
ad confessionem3 alioquin eas reiecturi suisque sedibus expul—
suri. Verum Dominus, qui nullis non et abominabilibus in bo-
num uti novit, hanc quoque diaboli inventionem in multo maio-
rem fructuum ubertatem convertit. Quoniam, postquam prae-
dicti praelati gravissimorum auctoritate virorum, utpote hu-
ius urbis Cancellarii aliorumque, quorum hic authoritas pro
oraculo haberi consuevit, ad quos omnia delata fuerunt, con-

¹ Apographurn exemplum in folio triplici, nn. 326-328.

