78 LITTERAE QUADRmfflsrREs

nia prius oblectabant, quos numero decern et octo extitisse
nobis fuit relatum. speramus sedanda etiam esse bella inte·
stina, quae totum hoc regnum divisum tenebant in duas factio-
nes, hic caput hujus orti erat dissidii cum alio illustrissimo
viro, qui etiam quam sit mutatus mirare, et quantum de ira
abjecerit. Quam potens est Dominus, qui vivos mortem facit
sentire et mortuos reviviscere!

Noster Ρ. Baptista saepius in Collegio diebus dominicis ac
festis ad populum concionatur et aliquando in summo templo
cum tanta hominum et virorum illustrium ac sacerdotum ad-
miratione ut plenis undique viis ad eum eatur. Hunc solem
lunamque faciunt summisque laudibus (quamvis in pulpito eos
acriter reprehendat) super astra ferunt. Mirarere si hominum
frequentiam in sumendo Divinissimo corporis Christi Sacra-
mento cerneres, si a ludo hominum semotos animos, si sopitas
detractiones, si toturn hujus reipublicae statum quietum , si no*
strae religionis persecutores, jam tandem fautores factos. Unde
quaeso haec metamorphosis et tam magna mutatio? Audies.
Ρ. Baptista rogatus ab Episcopo in templo maximo est concio-
natus, cum Episcopus cum summa pompa sacrum faceret; hinc
coeptum est hominum odium deponi, hinc detractores proclive
ingenium ad maledicendum mutarunt, hinc ludi propter Chri-
stum odio sunt habiti; coeli ac temporis injuria, quae antea
hominum mentes perturbatas tenebat, in tranquillissimam aeris
temperiem est mutata3 mirantur plebeji homines, mirantur or—
phani, mirantur denique pauperes tantam gratiam tam subito
de coelo delapsam.

Sed ad alia pergamus. Mulier, Concentaynae Comes, ad
P. Baptistam epistolam festis Natalitiis scripsit ut eo conciona-
tum se conferret,·verum maluit Gandiensi populo stare pro-
missis. Sunt etiam et Concentaynae permulti qui alacri animo
ad divinissimum corporis Christi Sacramentum accedunt. Pa-
ter noster cum eo peregrinus se contulisset, concionibus sus-
pensas illorum mentes reliquit. Sentiunt jam Gandienses Pa-
tris discessum tempore proximae quadragesimae, qui ad quod—
dam vicinum oppidum, frequens quidem et numerosum, con-
cionari decrevit.

Vale in Christo, nostrae religionis praeses et auctor, et, ut
consuevisti, filios hos indignos Deo commenda.

