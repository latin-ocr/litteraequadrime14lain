150 LITTERAE QUADRIMEsTREs

Praecedentium Pauli d' Achillis litterarum latina versio ¹.

Gratia et pax Domini nostri Iesu Christi sit semper nobis-
cum, Amen.

Ut iniuncto nobis, Rde in Christo Pater, obedientiae muneri
satisfaciamus, paucis, quae a Deo opt. max. quatuor his exa-
ctis novissime mensibus per fratres nostros gesta sunt, resc-
remus. ’

Reverendus in Christo P. Natalis huic nostro Collegio non
minus utilitatis quam iucunditatis adventu suo peperit. Nam
nonnulla, quae eius praesentiam desiderare videbantur, stabili-
vit, et huius nostri Collegii statum summa diligentia confirma-
vit: negotia omnia miro labore et industria confecit: multis piis
operibus incubuit, et quotidie, sine ulla soliti laboris remissio-
ne, magis ac magis incumbit. Inter caetera maxime *opus illud
(quod vulgo Mons Pietatis dicitur), hac in civitate summae reli-
gionis, quod ad pauperum subventionem fuit institutum, suis
consiliis et intercessionibus adiuvit.

Multi, qui diutius carceribus inclusi fuerant, illius beneficio
vinculis exempti sunt. Nam simul ac ad nos pervenit, 15 solven—
dos, et ad Natalem Domini plures 50 curavit, nonnihil etiam
conferens ad illorum aes alienum persolvendum pecuniae, quam
variis hinc inde eleemosynis magna sollicitudine collegerat. Qua
in re multis, quos miseriarum magnitudo fere in desperationem
adegerat, maximo fuit solatio. Ad haec perfecit ut multis, cum
egenis, tum infirmis, subveniretur, ita ut, Dei gratia, 20 paupe·
rum familiis sive domibus, singulis hebdomadibus, provideatur.

¹ Autographum in folio duplici, nn. 174 et 175: in eo tantum ultimae lineae, a voce
Panormi, et superscriptio sunt manu Patris d’ Achillis.

 

