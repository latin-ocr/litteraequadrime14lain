ΑΝ. 1554 700

nihil aliud quam benedixit Deo, et, pacato animo, quam parvi
faceret quod perdiderat, in haec verba ostendit: Dominus (ledit,
Dominus abstulit, etc. Haec de injuriis opibusque neglectis.
etsi minutiora, idcirco lubentius retuli, quo a pristinis horum
hominum moribus magis viderentur aliena.

Sed et illud mutatos hominum animos et opera maxime in·
dicat, quod ab iis, qui haec apprime norunt, dictum audivimus:
jam paucos hoc tempore in carceribus nexos detineri, quod
quidem illi sic accipiunt, quasi certissimum sit argumentum
emendatae civitatis, quae et mala intelligat apertius et ab his
facilius cautiusque declinet.

Quadraginta horarum continua deprecatio ad Deum, proxi-
mis penthecostes diebus‚ maiori quam unquam devotione et fre-
quentia facta est, ut horis aliquot diei, qui ad orandum conve-
nerant, templum nostrum replerent. Duorum quoque operum,
quae altero quadrimestri coepta fuerant, huic Collegio cura in-
cumbit, et unus ex Patribus huic est muneri destinatus. Sunt
autem illa, si forte non memineris, Ascensionis Monasterium,
sive Sancti Michaelis, et probationis domus, in quam se mere-
trices recipiant, quibus est animus a peccato resiliendi. In hac
vivunt nunc meretrices quindecim, quarum duodecim monaste-
rium, qui conversarum dicitur, ingredi statuerunt. In monaste-
rio vero 17 virgines mirum quarn suavem tota urbe odorem
non tam humanae quam angelicae vitae sparserunt. Nec pau-
cas suae sanctitatis fama invitant in suurn consortium3 sed hoc
tempore non visum est consultius ullam admittere.

Ad carceres non raro vocantur Patres, et eo frequentius quo
aegrius aliis quam nostris, qui vincti tenentur, confiteri volunt.
In Italae oppido multo plures, quam pro more, proximo Pa-
scha confessi sunt, et concionibus lectionibusque rudior ille
populus non mediocriter delectatur; id quod frequens concio,
quae illuc convenit, declarat. Nec desitum est in Sancto Phi-
lippo diebus dominicis Verbum Dei praedicari. Horum se sru-
ctuum suavitas, cum ex his oppidis, tum ex civitate hac, vicina
in loca diffudit. Thauronimitani siquidem nunc Collegium hujus
Societatis expetunt, et incolae oppidi, quod Sauca dicitur, alte-
rum. Catanae quoque spes est futurum, idque fortasse brevi.
Abbatiam enim quamdam, quae ab illa urbe non longe abest, in
subsidium hujus, hoc est Messanensis, Collegii et illius, hoc

