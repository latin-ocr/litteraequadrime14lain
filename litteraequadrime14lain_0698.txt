694 LITTERAE QUADRIMESTRES

tam et tranquillam vitam degere, ac si in coenobiis versaren-
tur, videamus; cujus rei fama, per vicina iam oppida dissemi-
nata, ut multi ex illis ad nos peccata fassuri veniant efficit.

Multi ita vitae et rationem et conditionem mutarunt, ut alii
coenobia nonnulla ingressi sint; alii cum id, matrimonii colli-
gati vinculo, facere non possent, ita tamen seipsos ommino
egressi, Deum (ut ita dicam) ingredi carnemque macerare
suam conantur, ut nisi patrum monitis refrenarentur, multa
essent, quae mediocritatis excederent modum, acturi. Nolo
nunc (nec enim id epistolae satis fortasse aptum est) multa, quae
multis Deus optimus maximus confessionibus nostrorumque
concionibus concessit. quamvis sint illa magna quidem, com-
memorare.

Superiore quadragesima duo ex nostris in duabus Collegii
Abbatiis hinc missi cum animarum profectu, apud D. praeser-
tim Antonii de Bene—spera, ob majorem incolarum judicii ali-
quam capacitatem, concionati sunt. Cumque multi spiritalia
exercitia facere non parum optarent, non eis, patribus piarum
aliarum rerum occupationibus impeditis, satisfacere licuit. No-
bili cuidam tantum, ex quo majores in rebus spiritalibus pro—
ventus certo sperabantur, id concessum est. Cui tot tantaque
Dominus elargitus est ut suae nunc vitae sanctimonia ac reli-
gione omnibus aedificationem maximam praebeat. Matri-
monium praeterea quoddam eleemosinis ad id comparatis est
confectum, ex quo ingens Deo multis rationibus emanavit
laus.

Hic sex, qui jam literarum studiis vacaverunt, nostro insti-
tuto satis apti admissi sunt, ex quibus aliqui in secundae pro-
bationis domo, alii vero in primae exercitiisque spiritualibus
versantur. Quibus omnibus et examina et aliae probationes
constitutionesque magna cum satisfactione propositae sunt.
Faxit Deus ut quod talia pollicentur initia, incrementum in
Domino subsequatur.

Alii etiam in nostram Societatem recipi Vehementer optant.
Quorum etsi tam a natura concessa munera, ut in literis pro-
gressus, quam spiritalis profectus, confitentur enim jamdiu pec-
cata saepius et apud nos frequentes sunt, Patri probentur,
adhuc tamen id eis denegatum-est. Christus optimus maximus,
si id in suam cedat laudem, ut in suam etiam Societatem admit-

