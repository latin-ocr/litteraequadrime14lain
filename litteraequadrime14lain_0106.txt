102 LITTERAE QUADRIMESTREs

pit, divininuminis aspirante gratia, proposita perfectioris ac pu·
rioris vitae institutione, diversum tamen vitae institutum a caeli·
batu, in quo hactenus versatus est, amplecti nondum decrevit.

Sextum locum sexus foemineus, virorum quinarium nume·
rum longe excedens, merito sibi vindicat. Videturque ad pie-
tatem proclive magis ac propensum muliebre, quam virile ge-
nus: cuius evidens exemplum nobis exhibet quinque viduarum
rara atque insignis pietas et quatuor virginum spiritalis profe-
ctus, quae, novem numero, spiritalibus exercitiis a Patre edo-
ctae, non absque lucri spiritalis emolumento, sacrarum medita-
tionum fructum retulerunt. Etenim matronarum illarum una,
quae filium, in hac Academia vita defunctum, Societati pepere-
rat, post maturam deliberationem Religionis sequelam decre-
vit, suam tamen voluntatem Patris nostri submittens arbitrio,
animumque ab instituto revocatura, si Patris repugnans iudi-
cium deliberato ipsius proposito reluctaretur : atqui Patris suf-
fragio electione confirmata, corporis et animi obsequium vero
sacrificio Christo Domino oblatura, Monasterium, virginum ac
viduarum (a se invicem tamen separatarum loci atque contu-
bernii divisione), sub eadem Abbatissa Deo militantium, com-
mune receptaculum, accessit; in quo constanti perseverantia
permanet3 cuius testes aliquot epistolas ad Patrem transmisit,
adiunctis literis ipsius Abbatissae Patrem obsecrantis ut, spirita-
lis negotiationis causa, monasterium invisere non gravetur. Re-
liquae quatuor viduae, quamquam in eodem Vitae statu perman-
serint, vitam tamen religioni admodum affinem profitentur : ex
Patris arbitrio omnia, absque eius consensu prorsus nihil, agen-
tes, sed sub obedientiae ipsius levi iugo Deo servire, licet nullo
voto adstrictae„ spontaneo consilio persuasae; quarum digni-
tate prima opulenta est, spectatissimi Viri ac equestri ordine
illustris Vidua, quae nobilissimas aliquot matronas ad sacram
confessionem patribus nostris peractam pellexit, et quatuorde—
cim pauperes, exceptis reliquis eleemosynis privatis impensis,
fovet ac nutrit, de Societate nostra optime etiam merita, et
summo affectu erga nos praedita. Reliquae tres viduae, orationi·
bus ac piis operibus deditae, sacram confessionem atque com-
munionem diebus singulis, nisi impedimentum pio earum affec-
tui obstet, observant una cum priore: quas vere viduas merito
appellaverim.

