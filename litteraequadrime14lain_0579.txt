AN. 1554 575

tametsi doctrina, pietate sane altero nequaquam est inferior.
Hos Deus opt. max. fideles aliquando huius agri, aridi plane
et divini pene seminis expertis, efficiat cultores, quorum penu-
riam acerbe deflemus, quarn haec urbs perusina praeter caete-
ras nimium nimiumque experitur.

In scholis, si non numerus, proventus tamen undecumque
augetur, parentum passim testimonio ratus, qui prolem suam
quotidie et compositiorem et eruditiorem deprehendunt. Roga-
tus quidam cur ex aliorum palaestra filium suum in nostram
deduxisset, hoc, inquit, veritus, ne et animo quoque mancus
prorsus redderetur; erat enim huic monstri potius quam homi-
nis effigies. Sed ne omnia studiorum, ac praesertim rhetoricae
et graecae praelectionis, commoda et fructUS‚ qui plurimi sunt,
persequar, alio divertam.

Ea enim tametsi maximum nomen ac fidem, quae iuvandis
proximis singulari adiumento est, Societati pepererint, rese-
ctis interea errorum salebris, auxit tamen magis assidua pene
negotiorum administratio, quibus non minus daemonis astutia
est collapsa, quam instaurati civium animi. Atque inter haec
contigit ut famosissimum illud, quod vocant, jubilaeum, pro
Britannis et Germanis, illis quidem confirmandis, his vero ad
fidem christianam reducendis, in templo nostro consideret.
Porro hic confluentem multitudinem ac multitudinis fructum
dicere nec vacat nec possum. Nam etsi aditus sit amplissimus
pro templi vastitate, fieri nequaquam potuit quin per quinde-
cim fere totos dies ipsae catervae ingressum intercluderent,
optantibus plerisque et vastiorem et digniorem nobis locum.
Ac sane tunc temporis benignissimum Reverendissimi Prole-
gati totiusque senatus animum sumus experti, visitarunt tum
illi aedes nostras et saepius et studiosius. Patribus interea, qui
hic sunt duO, ad tertiam propemodum noctis horam ministerio
sacramenti poenitentiae vacantibus, ubi quam multa eaque
multis saeculis occulta flagitia, e confitentium pectore extor-
serint, quam multos ad recte beateque vivendi normam redu—
xerint, quot, quibus iam ut desperatis extrema erat anchora,
solidaverint, non est huius brevitatis, cui summopere studeo,
dicere. Hoc addam tamen, quoad S. Eucharistiae ministerium
attinet, nullo unquam tempore, si Resurrectionis dominicae
festivitatem demas, plures sacram synaxim sumpsisse. Effe-

