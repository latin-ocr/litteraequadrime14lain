ΑΝ. 1553 103

Caeterum quatuor puellarum una, Religionis institutum am-
plecti divinae vocationis instinctu animata, post exactam dis-
cussionem tanti negotii, pio affectu decrevit, ac, iam persuasa,
in proposito perseverat, Christo Domino spiritalibus nuptiis,
occasione data, consecranda. Reliquae, fructum sacrae institu-
tionis cum foenore locupletantes, animarum suarum pretiosum
thesaurum sollicite servant ab omni detrimento immunem.
Duabus, praeter hasce novem praedictas, matronis coniugatis,
honoratis ac divitibus, RdUS P. noster nonnulla exercitiorum
elementa, ceu progymnasmata quaedam, pro piae affectionis
earum modulo, tradidit, quae piae sunt et de nobis bene me-
ritae. Cernis, Pater observande, messem copiosam ab unico
collectam operariO. Quantum animarum lucrum superiori emo-
lumento accessurum arbitraris, ubi adiutores aliquot Patris
industria nacta fuerit et rerum necessariarum (quae bonam
temporis partem, aegre conquisitae, sibi vendicant) commo-
dior suppetet facultas! Sed utrum tot agris animorum exco-
lendis Patris (qui solus manum aratro admovet, pondusque diei
et aestus sustinet) industrius labor fatigatus remittatur? Quid
cessaret aut Christi vineae culturam intermitteret, cui vires
exercitio frequenti alacriores succedere ac intendi videntur?
Nec hoc quidem temporis articulo alteruter sexus spiritali cul-
tura privatus est. Vincit tamen, pro more, muliebris pietas viri-
lem constantiam. Nam tres sacrae virgines, ex nobilissima
ortae prosapia, monasticum institutum professae, cum unico cer-
tant sacerdote, quae, spiritalium exercitiorum militiam exer-
centes, hostium strenuae expugnatrices effectae sunt, et Beatis-
simi Patris Benedicti sacra sequentes vestigia, Christo sponso
interna et externa Religione adhaerent. Sacerdos quoque spiri-
talis frugis laetam fiduciam animis nostris persuasit, quem Do—
minus sua gratia dignetur.

Quantum vero ad reliquos Patris labores pertinet, nec in his
explicandis orationis copia nobis subtracta est, sed epistolae
prolixitas, qua animi mei affectus Patris auctoritate interdictus
est, finem suadet, ac proinde capita ipsa summatim propone-
mus. Diebus singulis confessiones audit Pater in aede Sanctis
Martyribus Cosmae ct Damiano sacra, quae nostrae est paroe-
ciae Ecclesia. Diebus sacris in Abbatia Sancti Germani saluta-
ria Poenitentiae et Eucharistiae sacramenta utriusque sexus ac

