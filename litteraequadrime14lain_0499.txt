AN. 1553 495

cum aliquot ex adjutoribus ad Divum Rochum transirent, cae-
teri vero in Collegio permanerent.

Hoc ipso tempore P. Gonzalvus Vaz, D. Gonzalus et Petrus
de Sancta Cruce in diversis templis et, ut credibile est, magno
cum fructu audiebantur, quantum ex confessionum multitudine
colligi potest. Ad doctrinam certe, quam P. Gonzalus Vaz ha-
bebat, tantus fiebat concursus, ut prae multitudine templum
esset valde exiguum. Multae etiarn honestae in primis· foemi-
nae ut locum haberent, ne ad prandium quidem discedebant
domum.

Postea discessit P. Franciscus Cordubam, qui magnum et
aulae et nobis sui reliquit desiderium.

Pater etiam Hieronymus Natalis Conimbriam cum Ρ. Mirone
profectus est, ad Collegii res constituendas.

Atque ex eo tempore patres nobis charissimi in suo templo
et habendis concionibus et audiendis confessionibus vacare
coeperunt, ut ex ipsorum literis tua P. cognoscere poterit.

Nos ab eis, cum quibus sumus animo et charitate conjun-
ctissimi, loco distracti, Spartam ¹, quarn nobis Deus optimus
maximus colendam dedit, ornare coepimus. Nam gymnasia
numero sunt aucta, non modo sumptu a publico civitatis aera-
rio suppeditato, sed hominibus etiam, qui curarent omnia, ab
ipsis magistratibus adhibitis. D. Franciscus Correa, qui sum-
mum in urbe magistratum gerit, magnis officiis hoc tempore
nostram domum prosecutus est, veniens enirn subinde ad nos,
ipsam urgebat aedificationem, ne juvenum studia impedirentur3
quae ante festum D. Lucae hoc anno inchoari non potuerunt.
Voluit enim P. Natalis ut scholastici sui profectus specimen ali-
quod darent, qua de causa multas orationes et carmina scri-
pserunt, quibus parietes, qui sunt in quadrato hujus Collegii
atriO, convestiti: oratio mane habita est de dignitate trium lin-
guarum christianaque pietate cum primis etiam studiis imbi-
benda, ubi Societatis consilium in juventute instituenda expli-
catum est. interfuerunt magistratus multique viri literati, qui
postea inspiciendis scholasticorum carminibus et orationibus

¹ Σπάρτην ἔλαχες, τάυταν κόσμει, Spartam sortitus es, hanc orna; proverbium
graecum et graece usurpatum a Cicerone , l. 4. ad Attic. ep. 6, quo significatur in eam
rem strenue esse incumbendum, quae nobis obtigit et officio suo diligenter cuique esse
fungendum (FACCIoLAn, Foacmmm).

