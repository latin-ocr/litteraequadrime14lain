404 LITTERAE QUADRIMESTRES

curn omnes intus in animo, qui doloris magnitudine pene dis-
rumpitur, quasi transfixi inhaereant. Nec multo post, eos jam
turcarum sacris initiatos, Deum in justitia orantes conspicio,
uti ab iis, qui se in eum locum pervenire sinunt, dignas pro
meritis poenas expetat3 quod plane facit ut maxime illud Dei
judicium, praesertim quod de divitibus constituetur, vehemen-
ter timeam et exhorrescam. Illud insuper beneficium inaudi—
tum, quod in me ille larga manu contulit, aperte cognosco,
quod et mundum et ejus bona omnia me et despicere omnino
et deserere docuit. Praestat enim multo nihil habere, qu'us ra-
tio exigatur, quam eorum, quae habeas, malam reddere. Quid
causae dicent ii, maximo illo atque horribili judicii die, qui
magnarum opum domini in excelso aetatem agunt, cum Chri-
stus detectis, patentibusque vulneribus, apparebit, cum quibus
in rebus suas quisque divitias consumpserit exquiret, cum
voce terribili increpabit: esurivi et non dedistis mihi mandu-
care, etc. ? Et quid responsi dabunt ii, qui, dum opes thesauros
que suos in magnifica atque sumptuosa aedificia, in lautissimo-
rum conviviorum apparationes, in innumerabiles clientes, in
vestes attalicas, in peristromata profundunt: animas, pro qui-
bus mortem Christus Dominus noster subire non recusavit,
quarum singulae pluris sunt quarn omnia jam inde ab initio
creata, pecuniis carentes, maurorum superstitionibus devinciri,
Creatori suo, tam misericordi et benigno infestas fieri quotidie
patiuntur et interire?

Nullum tam ferreum posse esse pectus, nedum humanum,
credo, quod, tali re tamque misera percussus, non moveatur
vehementissime et sanguineas lachrimas ex intimo cordis de-
promptas distillet. Equidem me continere nequeo quin una
cum Davide propheta exclamem: Exurge, Domine, exurge,·
quare obdormis? ne repellas nos infinem. Complures infantes
per imprudentiam, foeminae item multae et adolescentulae
coactae ab infidelibus (quod peccatum non esse existimant)
maurorum superstitionem sequuntur, seque tandem magna
liberorum, qui aeque ac ipsae sunt perditi, caterva circumda-
tas respicientes, divinam justitiam in eos implorant, qui se in
tantam miseriam devenire passi sunt, ut saepe eas acerbis-
simo cum dolore dicere audio nec minore quidem quam illae

ipsae dicunt.

