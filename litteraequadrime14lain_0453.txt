AN. 1553 449

sibi oblatam credenteS, absque copia discessere, atque id clam;
quos quidem existimare licet robore illo atque constantia animi,
quae non solum religionis, in qua versabantur, perfectio, verum
et quae nuncupaverant vota exigebant, praeditos septosque non
fuisse. Alii vero, nostro-non apti instituto, dum his temporibus
maxime perturbarentur, ex Societate eiecti sunt. Illi manserunt
soli, qui se toti toto (sic) gratiae Deique omnipotentis spiritui
serio tradiderunt. In his tam turbulentis temporibus non solum
eiectorum vel eorum, qui discesserant, cognati et affines, verum
etiam proceres nonnulli et qui antea erant amicissimi, in maxi-
ma perturbatione versabantur, quibus non tantum dandum fuit
vitio, cum non plenam Societatis cognitionem haberent. Quae
rerum perturbatio eousque progressa est, ut iam ad libitum,
prout affecti erant, et loquerentur et scriberent omnes, alii de
Societate Lusitaniae actum esse dicentes, aliaque similia, dura
et acerba quidem. Interea nos orationi vacabamus, ne lato (quod
aiunt), ungue ab iis, quae R. T. P. praescripserat, discedentes,
id maxime cogitabamus, eousque Societatis in Lusitania ini-
tium quoddam fuisse, nunc autern oportere ut validissimis figere-
tur radicibus. Quod dum fieri cerneremus, vehementi solatio
afficiebamur, considerantes maxime hanc inter caeteras pur-
gandi vim Societati a Deo traditam, quod in secunda Con—
stitutionum parte aperte vidimus3 et Deum Opt. Max. ut totius
Societatis fundamenta inter maximos labores acerbissimas-
que persecutiones iecisset, itidem etiam erga hanc perexi-
guam Societatis partem se gerere. Accedebat iis tanta regis,
reginae, principis ac infantum in nostro instituto constantia et
firmitas, ut cum quovis nostrorum comparandi in ea essent;
quod quanto nobis solatio esset, facile est cernere; ipsi namque
pro singulari sua clementia et humanitate, ut quisque eorum
poterat, omnibus in rebus et ducatum praestabat et consilium.

Quousque igitur Ρ. Symon Valentia, aegritudinis causa, huc
rediit, et tuae P.tis iussu Romam missus est, perseveravit nostra
haec afflictio. Postea coepit fructus et Societatis amplificatio ex
superiori adversitate promanans sese paulatim in maiorem di-
vini nominis gloriam et honorem ostendere. Ac primo decem
a discessione P. Symonis diebus, affuit Tae Rae P.tis commis-
sarius, P. Hieronymus Natalis, Societatis nobis deferens Con-

stitutiones, quarum editio ipsiusque adventus tantam nobis
T. 11. ⁴ 29

