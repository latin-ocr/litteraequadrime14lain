Ax. 1554 527

Quaedam etiam publica meretrix, quae concupiscentiarum
illecebris animas multorum cassibus diaboli irretiuit. omnem
turpitudinis quaestum una cum tali viuendi modo contempsit,
vitam mutauit, peccata confessa est, multis lachrimis deplora-
vit, tantum abhorrens iam ab omni hominum conspectu, quan-
tum inde unquam voluptatis concepit. Alia quaedam nobilis per-
sona, quae multos annos detestabili haereticorum adhaesit
sectae et coniurationi in omnium §aeramentorum denegatio-
nem, diuino auxilio, crebrisque adhibitis admonitionibus, to-
tius vitae generalem fecit confessionem, diabolicam sectam
reliquit. In cuius detestationem, quotquot haereticorum libros
aut scripta habebat, in praesentia aliorum combussit. Sed lon-
gum esset singulos aedificationis ex confessionibus fructus per-
censere, quamque nobis confitentes se in omnibus misericor-
diae operibus feruide exerceant, perlustrantes domos paupe-
rum, visitantes infirmos, moestos consolantes, et per domos
eleemosinas colligentes, quibus pauperum et infirmorum sub-
ueniant necessitatibus. Vocamur et nos frequenter ad infirmos,
ut, confessione audita, salutares a nobis suscipiant consolatio-
nes; plurimum enim nra. faciunt monita, apud quos, simul ac
propriis visitati fuerint pastoribus, si vitae periculum urgeat,
missarum subinde celebramus sacrificia, ut refocillati coelesti
illo cibo, vel in corpore et in anima conualescant, vel in pa-
triam coelestem transmigrent, etc.

