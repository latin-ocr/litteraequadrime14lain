108 LITTERAE QUADRIMESTRES

veneris legitur. Ex his autem mirum dictu fuerit quanta audien·
tium animis accrescat devotio. Id enim lachrymae, et suspiria,
et quod est omnium maximum, multorum laudabilior vita et
longe quam fuisset sanctior ostendit. Proficiunt autem inde illi
etiam qui non audiunt. Nam multi, audita concione, privatim
inter amicos ecclesiastes ¹ funguntur officio, monent, hortantur,
terrent modo hunc, modo illum, factumque est hac ratione
ut multi ad meliorem frugem ex vita perdita fuerint revocati.
Accedit etiam quod in aliis quoque templis pluribus, maximeque
in aede maiori S¹ Mariae, frequentissimae hac aestate fuerunt
conciones, quod quidem in hac urbe prius erat insolitum. Cum-
que multa sint, quae probatiorem esse multorum Vitam mani-
feste declarant, tum nulla re magis quam ex crebris confessio-
nibus illud licet perspicere, quarum apud nos magna diebus fe-
stis est frequentia, maxime vero hisce diebus fuit, quae natalitia
festa praecessere; vix enim tum per aliquot etiam horas noctis
praeter dies integros ‘² audiri poterant, qui confluebant. Ex quo
non solum in nostro, sed etiam D. Mariae, templo tanta fuit com-
municantium multitudo ‚ ut admirationem cunctis attulerit.
Inter eos qui a nobis auditi sunt, fuerunt aliqui 12 et 15 retro
annis non confessi. Paces interea aliquot confectae: concubinis
abiectis, aliqui vitam suam melius instituere coeperunt. Alii
ad religiosam vitam accensi, e quibus unus capuccinorum se
regulae subdidit: tres alii vellent quidem a nobis recipi, sed quia
illis non licet (sunt enim alii instituto aptiores quarn nostro),
illuc quoque aspirant. Convenere etiam ex iis, qui nobis con—
fiteri solent, in unam societatem viri aliquot probatae fidei ac spe-
ctatae pietatis, qui sub noctem pauperum domos circumeant, ac
mortuos, si qui* fuerint, ipsi suis humeris efferant ad sepulturam
et quicquid impensae ad hoc opus est suppeditent3 inter quos
commodum unus est sacerdos. Fit hoc devotissimo affectu et
aedificatione non mediocri. Obsessa quaedam mulier a daemone
liberata est, quae deinde alias aliquot ad confessionis Sacra-
mentum adduxit: alia, quae et ipsa obsideri credebatur, curn a
multis diebus non comedisset, D. Cornelio ⁵ ad eam vocatO, coe-
pit vesci cibis: fuit et alia ita debili corpore, ut neque ieiunare

¹ concionatoris. POLANCUS.
‘2 praeter dies integros, addidit Polancus.
5 Ρ. Cornelius Vishaven.

