AN. 1552 43

mum est, quidam iniqua valetudine triennium conflictatus,
morbique pertinacia animo fractus, coeperat de divina mise-
ricordia non solum diffidere, sed etiam ita 'existimare ut jam
nigra inferni caligine modo involvi ac opprimi sibi videretur.
Itaque noctem vigil agebat, ad maximam noctem abstinebat
parvoque (erat enim pauper) ac semel in die se sustentabat.
Hanc vitae rationem quidam religiosi viri corrigere ac emen-
dare voluerunt, sed nullis precibus flecti poterat, ut. solus su-
peresse videretur P. Philippus ¹, qui hominem, spe divinae gra-
tiae destitutum, ad communem vivendi normam revocaret.
Hinc igitur coepit P. Philippus alternis diebus, saepe singulis,
hunc hominem invisere, eamque diligentiam ac curam adhibuit,
ut parvo negotio ad peccatorum confessionem pellexerit3 quod
illi cum persuasisset, facilius quodammodo fuit in animum in-
ducere ut certis horis ad communem usum cibum caperet, cae-
teraque perficere, quae ad pereuntis animae salutem pertine-
bant. Ut in summa dicam, eo profectum est, ut tarn animae
quam corporis sanitatem sit a Deo consecutus. Rei difficultas
hunc exitum sortita est, ut loco miraculi haberetur. Alius
quidam tam inconstanter ac iniquo animo valetudinis ferebat
incommoda, ut animum desponderet. Cujus quoque uxor cum
Deum saepe precata esset ut se calamitate premente subleva-
ret suarumque rerum misericordia caperetur; nihil minus ta-
men irritae preces surdis auribus respui [cum] viderentur, ani-
mum abjecit quasi numquam impetratura. Indignataque hujus-
modi cogitare ac loqui coepit, ut in hanc erumperet verborum
contumeliam, se a Deo incommodis affici, de quo sit benemerita.

Huic simul et marito P. Ludovicus ‘² magno fuit adjumento,
cum amantissimis verbis eos solaretur moneretque dolores et
infirmitates Christi nomine bonoque animo sustinendas, qui
nostri amore sauciatus denudari, flagris concidi, mortem atro-
cissimam perpeti voluit. Ita demum aegrotus fortem animum,
vires novas collegit ut morbos fortius toleret et corporis dolor
ac infirmitas in mentis atque animi robur redundare videatur
Confitentur saepius sacrumque Eucharistiae sacramentum per-
cipiunt, ac mulier praecipue ad vitae perfectionem magno
gradu contendit.

¹ P. Philippus, belga3 vide ΡοιΑΝεο, Clzrom'c. 506. sesu, tom.11, pag. 512.
2 P. Ludovicus de Coudretto, Collegii Rector.

