88 LITTERAE QUADRIMESTRES

CXC

Ρ. Joannes de Valderrabano
Patri Ignatio de Loyola.
Vallisoleto, 1 Januarii 1553 ¹.

Iesus

Reverende P. in Iesu Christo Domino nostro.

Gratia et pax Christi.

Non pauca dignatus est Dominus his quatuor mensibus hic
per ministros Societatis operari, ex quibus nonnulla quae occur-

rerint breviter attingam. Adolescens quidam, qui antea valde ..

profusus erat ac vanitatibus irretitus, postquam incoepit domi
nostrae confiteri (quod prius aegre semel in anno tepidus exe-
quebatur) gratia Domini refectus, in omnibus festis praecipuis
uniuscuiusque mensis, confessionis Sacramentum suscipit. Quod
si in aliquo illorum per occupationes praepeditur, statim accedit
lacrimans, et negligentiae praeteritae veniam petens: interim
in moribus et vita circumspectior et melior effectus.

Multi vitam suam in melius commutare desiderantes instin-
ctu Domini ad nos accedunt, ad suscipienda praeparati quae-
cumque censebuntur iniungenda3 qui quidem in moribus sunt
reformati, quos prius a se repellere non speraverant, et iam
caecitatem suam, qua ferebantur in praeceps, perspecta verita-
te, demirantur. In Natali Domini nostri 300 homines circiter con-
fessi sunt, deprehensusque est in illis per gratiam divinam non

¹ Epist. Quadm'm„ 1553-54, apographum unico folio sub n. 381. Est etiam in eodem
vol. italica versio, quam more nostro hic supponemus.

