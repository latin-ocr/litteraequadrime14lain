AN. 1554 631

nari possit? Versabatur inter nos jam duos menses frater qui-
dam, qui proxime secundum annum artium liberalium inchoa-
verat. Hujus candor et humilitas id de se promittebant, quod
post adimpletum nos ipsi cum magno omnium gaudio vidimus.
Nec enim passus est Christus sui militis tyrocinium parma alba,
sine gloria, sine aliquo trophaeo transigi. Venere ergo huc duo
illius avunculi, quorum alter sacerdos erat et quoddam sacer-
dotium juveni conferre erat ei in animo. Quibus Pater ¹, multis
hinc inde transactis, juvenem solum commisit, quod magno
cum judicio facit Pater, ut aliquorum insolentiam et temerita-
tem confundat, qui allectos hinc juvenes pollicitationibus aut
persuasos existimant. Hi primo juvenem adoriuntur precibus,
lachrimis, quae potissimum telum adversarii in hoc bello solent
esse. Ad id ut juvenem movere possent, commenti fuerant inter
se Iliadem quamdam de illius matre: adeo doluisse de discessu
filii ut in rabiem et furorem versam existimarent, propeque esse
ut animum desponderet; persancteque jurabat sacerdos reli-
quisse se illam consanguineis summa cura observandam, ne
quippiam simile tentaret. Subornarant et Doctorem theologum
et nobilem quemdam virum, qui eadem, quae illi narrabant,
scripta sibi affirmabant. Addebat sacerdos, is enim praecipuas
partes in hac re agebat, nolle se juvenem a proposito avocare,
laudare potius vitae institutum et religionem, se solum ejus rei
gratia illhuc venisse, ne matris illius animae salus detrimentum
pateretur.

Miserere, inquit, sororis meae matrisque tuae, per Christi
sanguinem te obtestor, qui tam abunde pro salute hujus ani-
mae effusus est, ne illam perire permittas. illius salus in tua
manu sita est: si illam visis, si cum illa pauculos dies fueris, ²
mox ad tuum institutum rediturus. Dona unam hanc rem tuae
parentis lachrimis. Dona meis meoque labori. Dona utrisque,
si bene de te unquam meruimus. Haec omnia et lachrymae
ubertim effluentes et singultibus interrupta oratio non parvo te-
stimonio confirmabant. Et Doctor ille theologus, qui teneri ad
id juvenem sancta et inviolabili lege naturae, qua parentibus
subveniendum esse nullus ambigit, constanter asseverabat. Ad
hacc omnia juvenis tranquillo atque imperterrito animo paucis

1 Collegii Complutensis Rector‚ P. Franciscusa Villanova.

