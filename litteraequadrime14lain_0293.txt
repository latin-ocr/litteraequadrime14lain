AN. 1553 289

sionis ac funesti ominis rationem reddiderit, quam quod, quum
antea divinis consolationibus ac sensibilibus quibusdam erga
Deum affectibus frequenter inter orandum excitari consuevis-
set, nunc e converso consolationis privatione ac spiritus tor-
pida remissione affligeretur: ac proinde se a Deo relictam ac
reprobatam, gratiam Dei et Christi amicitiam consolationibus
illis sensilibus praepostero iudicio metiri solita, arbitrabatur.
Verum enimvero Dnus. Jesus, pius animarum pastor, ovicu-
lam, quam sanguine suo redemerat, miseratus, e faucibus leonis
illius ferocissimi, dextera potentiae suae eripuit et Patri nostro
curandam commisit, quae, solida illa Sacramenti Poenitentiae
tabula naufragii praetervecta discrimen, ad portum salutis ac
Vitae tranquillioris maturat, nedum undis atque ventorum pro-
cellis a tergo relictis, sed salutis certa spe affulgente, ad portus
tranquillitatem propediem appulsura. Nam restem, quam ad
suspendium paraverat, combussit; Patris obsequitur consilio,
omnem otii occasionem abrumpens semperque occupata, et
promptissimo affectu se Patri post Deum vitae salutem acce-
ptam debere praedicat, Patris laboribus beneficium referre sat-
agens, quod tamen Pater, pro more Societatis nostrae, pru-
denter renuit. Hanc pater, alternis diebus, consolationis et con-
firmationis gratia, frequentat, quam Dominus tandem pacata
vita dignabitur.

Pater, praeter praemissas spiritales occupationes, sui mune-
ris indeffesso labore studiosus, varias civium Parisiensium ac
valetudine adversa periclitantium aedes frequentissime, spiri-
talis aedificationis gratia, accedit. Qui, si uno atque altero col-
lega iuvaretur, haud dubium quin decuplum fructum, gra. Chri-
sti freti, potissimum e sacris confessionibus et spiritualibus
exercitiis (quorum praesidio Societatis numerus haud leve in-
crementum caperet) referremus. Sed hactenus de prospero re-
rum nostrarum successu sermonem produximus, quem Christo
Jesu, omnis gratiae auctori, acceptum, humili obsequio refe-
rimus.

Deinceps ad turbulentam illam negotiorum, privilegii nostri
confirmandi gratia gestorum, exprimendam tragoediam accin-
gamur. Mense ianuario, qui primus fuit quadrimestris pridem

elapsi, Pater Paschasius Reverendissinium Cardinalem Lotha- ¹

ringiae, Societatis nostrae in Provincia Gallicana protectorem,
Τ. ιι, 19

