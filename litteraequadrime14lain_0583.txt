AN. 1554 579

:a sententia Patris discrepet. Illum ipsum de rebus suis acce-
-dunt consulturi plurimi, aliis alia proponentibus.

Solet Rdus Prolegatus reis hoc primum omnium injungere,
ut Patres nostros confessarios habeant, ac tunc demum sum-
mam negotii in eosdem reiicit.

Sed et suam quoque habet R. P. Johannes palaestram: is inter
caetera, quae huic civitati beneficia confert, hoc unum est, ut
opinor, non praetereundum, ut vulgus histrionum, circulatorum
ac magorum ut fidei orthodoxae eversores insectetur, imo
eorum apothecas, theatra, pixides, unguentaria et portenta in
medio foro exturbat evertitque, concitisque procerum animis,
urbe exturbat. His ipse et aliis plurimis, nam et xenodochia et
carceres invisit, divini nominis zelum testatur. Superest ut col-
legium illud novum clericorum prope urbem a R.s¹10 Cardinali
Perusino erectum foeliciter pergere intelligas: hic duo et ,ex
Societate degunt, alter sacerdos, quem idern Cardinalis summo
studio et diligentia, citra tempus consuetum, sacris initiari cu-
ravit, nec ipsius demum sane fallet opinio et spes, quae illum
ad tale opus impulit; jam enim sunt aliquot magnae expectatio-
nis juvenes, qui ad totam dioecesim et litteris et vitae probitate
aliquando illustrandam apti videntur. Pluribus inest animus eo
se conferendi, quos experientia docebit quam sint idonei: urget
negotium Cardinalis ipse et praepositus, nihilque gregis uni-
versi restauratione prius habet. Faxit summus ipse pastor ut
‘nos et Perusina quas vinea amplectitur oves, ipsum solum
pastorem aliquando agnoscamus ac desideremus. Haec ut prae—
stemus, Rde in C.t0 Pater, tuam opem precamur, quam precibus
nostro nomine ad Deum fusis feres praesentissimam. Vale.

T. R. P.

Rdi in Christo P. Everardi jussu,

Servus inutilis in Christo,

EDMUNDUs AUGERIUs.

