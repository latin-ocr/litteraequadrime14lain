672 LiTTERAE QUADRIMESTRES

renhas ¹, qui nos singulari benevolentia complectitur ac sra-
terne diligit. RQS P.1· Miron, simul ac venit, negotia transegit
ut potuit diligentissime, quibus expediendis supra modum labo-
ravit: ea namque noctu aliaque cum certis sacerdotibus ² com-
municabat: dies vero totos consumebat Rege fratribusque eius
ac nonnullis aliis conveniendis. Tanta est horum principum
erga Societatem benevolentia ac studium ut merito et Deo gra-
tias maximas agere et illis semper habere debeamus. Nam cum
regia, mortuo Principe ⁵, in luctu et squalore iaceret, totaque
urbe acerbissimus luctus versaretur, ac propterea optimus
Rex, ut par erat, postulationibus minime vacaret, non oblitus
tamen pietatis amorisque singularis erga divina, fratribus, qui
apud indos brasilosque Christo Domino militant, multa largi-
tus est. ld, quod intelliget tua paternitas fusius ex literis
Rdi Patris Mironis.

Qui hoc etiam tempore non minore studio evigilabat ut col-
legium inductis regulis recte atque ordine administraretur.
Congregabat saepe noctu magistros, recitatisque legibus scho-
lasticis, singulas persequebatur, qua vigilantia servarentur
exquirebat, ut res in dies magis in Dei Opt. Max. gloriam fio-
reret.

His peractis, nactus locum, in Divi Rocchi se contulit, nam
ΒΑΜ pp Torres ⁴, qui ibi erat, Cordubam est profectus: ad
haec ut Collegium, gravioribus negotiis vacuum, sua commo-
dius curaret. ,

Per hos dies fuerunt nostri sacerdotes vehementer occupati
confessionibus externis: nam praeter plurimas quotidianaS,
duobus diebus dominicis, concesso jubilaeo a Summo Ponti-
fice ⁵, exceperunt in nostro templo sacrosanctum Eucharistiae
sacramentum octingenti plus minus, cum tamen alias non mi-
nimus concursus fiat. Benedictus Deus, qui talem pietatem
ipsis largitur, nobis vero laborandi occasionem. Sunt fere olis-
siponenses pii virtutisque amatores.

Princeps, cum e vita discessit, reliquit uxorem gravidam et

¹ Vide supra, pag. 444.

2 Intellige quosdam Societatis Patres in Ulyssiponensi Collegio degentes.

⁵ Vide supra, pag. 538.

4 Ρ. Michael de Torres.

5 Jubilaei indulgentia, cujus Jam saepius mentio facta est, a Julio 111 concessa pro
anglorum et germanorum ad fidem catholicam reductione.

