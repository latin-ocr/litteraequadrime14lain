296 LirrERAE QUADRIMESTRES

Jesuchristi gloria tela, atro veneno infecta, absque gravi nego-
tio retunderet. Quid tandem definitum esse in hoc Doctorum
conventu credis, Pater? Nulla plane prolata sententia3 sed dila-
tum adhuc negotii huius iudicium, non habita ratione spatii plus-
quam bimestris elapsi, nihil aliud causantibus illis quam quod
Senatus Parisiensis Nuntium ad Facultatem pro more solemni
non destinasset, qui negotii nostri consultandi commissionem
Facultati retulisset, quod quidem a Senatu intermissum mini-
me oportebat, si Christi causa illis cordi fuisset, quibus haec
cura incumbebat. Itaque quum postridie eius diei universae
Facultatis concilium celebrandum a nobis crederetur, causae
tamen nostrae definitio ad id usque temporis dilata est, donec
id muneris a Senatu peractum sit.

Hic est nostri negotii, cui implicati haeremus, nodus, e quo
Dominus dexterae suae praesidio nos tandem extricare digne-
tur. Nec enim dubito quin tandem, tot exhaustis laboribus, voti
compotes Dei gratia reddemur, sed non absque pulvere. Non
enim ignoramus astuta consilia ac impios conatus hostis â€šillius
vigilantissimi, quem Dominus Jesus conteret sub pedibus no-
stris.

Superioribus etiam adversitatibus accessit duorum Theologo-
rum, vulgo celebratorum, Societatem Jesu nomen sibi affixisse
improbantium in publicis concionibus, detorta interpretatio.
Alter, qui apud deputatos aliquot, dextrum antea tulerat no-
strae vitae testimonium, obiter nos in concione notabat, quod
Sacratissimum Jesu nomen nostrae Societati parum humiliter
ascripsissemus. Non satis (inquiens) eorum consilium probare
queo, qui nomen Jesu pro titulo sibi accommodant. Alter vero,
insolentius, zelo parum prudenti obtemperans, nobis insultabat,
quem non maligno sed potius ignoranti animo adversus nos
proclamasse iudicamus, quum sit vir vere pius iuxta ac doctus.
Non desunt alii novi interpretes, qui Societatem Jesu nomine
insignitam calumniantur, quasi nos Domino Jesu Christo, ceu
socios et sodales, ac non potius servos ac ministros, compare-
mus, arrogantia usi in tanti nominis usurpatione. Nos interim
Christi gratia beatos praedicemus quibus datum est pro no-
mine Jesu contumeliam pati. Atque utinam graviora perpeti
absque animarum iactura nobis donetur.

Praecipua nostrae tragoediae capita summatim fere attigi-

