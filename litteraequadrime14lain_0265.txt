AN. 1553 261

CCXX

Ρ. Maximilianus Capella
Patri Ignatio de Loyola.
Methymna Campi, 2 Maji 1553 ¹.

nis

Admodum Rfst in Christo pater.

Gratia et pax dni. nri. Iesu Christi et communicatio Sancti
Spiritus semper sit nobiscum. Amen.

Iam tempus adest ut paternitati tuae reddam rationem
eorum, quae hoc quadrimestri temporis intervallo benignus
Dominus per servulos suos dignatus est operari.

Cogitanti autem unde potissimum exordiar, imprimis se
mihi offert nova quaedam et admiranda vitae immutatio civis
cuiusdam huius oppidi, viri generis nobilitate clari, aetatis 43
annorum, cuius ad Deum conversio usque adeo inopinata omni-
bus extitit ut multis tamdiu incredibilis haberetur, donec rumor,
celari nescius, per totam urbem dispersus, nullum ambiguitati
locum relinqueret: nec mirum profecto; quum enim vir iste
sacro subdiaconatus ordine initiatus esset, canonica insuper
dignitate in ecclesia Salmantina decoratus, cum magno omnium
offendiculo et gravi animarum iactura, permutatis, aut, ut cre-
ditur, divenditis bonis ecclesiasticis, sub habitu laico vitam de-
gebat perniciosissimam, nec id occultum erat, sed toti oppido

¹ Autographae, cum nonnullis emendationibus P. Polanci, duplici folio, sub nn. 449
et affl—Est et emendatarum litterarum apographum, duplici item in folio, nn. 401

et 462. —Aliud non sunt quam latinitate donatae litterae, quas altero post die dedit
P. Portillo sermone hispano, Vide n. ccxxx, pag. 267. .

