AN. 1553 ³:33

trahuntur. Multi namque, ex eis praesertim, qui in nostris ver-
santur scholis, admitti in Societatem possent. quod in initio
fieri optimum esse non duximus3 quae omnia in maiorem sui
nominis gloriam et honorem constituat sapientissimus Deus.

Algarbiorum Episcopus hoc praesertim tempore magnopere
a nobis efflagitavit ut aliqui ex nostris ei, ad Collegium erigen-
dum, praeberentur3 cuius tam sancto desiderio satisfaciendi
captatur occasio. Portuensis itidem civitas, vel ad Collegium,
vel ad professorum domum construendam, aliquos postulat. Dux
etiam Bargantiae cum prius vehementer contendisset ut vel
duos saltem ex Societate, qui sibi, curiae ac familiae suae ades—
sent, obtineret, nunc et nonnullos etiam, ut Collegium Societatis
aedificari possit, obnixe petit3 cui, turn quod a rege secundus
in Lusitania sit, tum etiam quod tanta virtute, maxime satisfa-
cere conamur. Erat in Almerini oppido domus quaedam Patri-
bus iis, qui simul cum curia adventabant, cui cum quaedam
Infantis Mariae, sororis Regis, domus contigua esset, eam illa
nostrae adiunxit et tradidit, ut latior fieret atque capacior.
Templum praeterea pulcherrimum, quod in Santarem oppido
possidet, nobis obtulit. Infans praeterea Cardinalis Eborae, quae
sui Archiepiscopatus metropolis est, Collegium decreverat con-
dere iamque eius aedificia (optima quidem) prope erant absolu!
ta. Cum vero mense Augusto superiore Ρ. Natalis eo venisset
<quo omnibus in rebus duce usi fuimus pro vero spiritu, quem
illi Deus optimus maximus infudit), Cardinalis Collegium nobis
simulque mille aureorum redditus praebuit. Divisum vero gy—
mnasium est in tres grammatices classes, unam vero rhetorices,
necnon et lectio constituta est quaestionum (quas casus con-
scientiae vulgo appellamus). In hoc studiorum exordio habita
est oratio, quae ipsi Cardinali perplacuit. Perseverant eodem
ordine lectiones maxima auditorum frequentia; cum enim urbs
satis sit celebris, praeceptores privati sunt sublati a Cardinali.
Incredibilis autem fructus, tum in concionibus et de Christi do-
ctrina lectione, tum etiam ex sacramentorum assidua frequen-
tatione, oritur, maxima non solum regis, verum etiam caetero—
rum omnium laetitia et congratulatione.

Maximam vero illud, non solum P. Natali, verum etiam
nobis omnibus, in Domino laetitiam attulit, quod, scilicet, Pater
Torres, P. Franciscus, una et socius eius Bustamans‚ cum

