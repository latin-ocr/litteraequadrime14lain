AN. 1554 605

sunt religionem ingressi, duo adolescentes, annorum circiter
decem et septem, in hanc tuam, mi Pater, sunt admissi, quo-
rum studia et mores nos optime sperare faciunt.

De classibus nonnihil dicerem, si alias saepius non fuisset
scriptum, rem omnem Christi gratia bene progredi: siquidem
in recuperandis discipulis, qui ob nostrorum adversam valetu-
dinem longe lateque fuerant dispersi, omnium opinionem facile
superavimus. Sed praeter caetera, hoc meo iudicio est ingenti
animadversione dignum, quod cum diebus natalitiis orationes
quaedam, altera de Salvatoris nativitate, altera de eiusdem et
circumcisione et nomine, haberentur, praeter omnem expecta-
tionem multi nobiles magnaeque auctoritatis viri atque plures
alii ad nos confluxerunt.

His accedunt exercitia fratrum, quae non sine fructu susce-
pta constat, cum in studiis humanarum literarum, tum vero in
rebus divinis, quae ad proximi perfectam instructionem spe-
ctant. Etenim praeter 4 qui latinis ac graecis operam assidue
vacant iuventutemque huius civitatis, alioqui rudem incultam-
que, literis et moribus informant, ad xenodochium quoque
carceremque saepius iam commearunt, quibus in locis cum
magno animarum lucro concionantur, aegrotos captosque so-
lantur, ad confessionem attrahunt, a flagitiis perterrefaciunt.

Verum ne singula quaeque persequar, finem iam dicendi
faciam, Pater venerande, summis precibus Reverentiam Tuam
obsecrans ut, si quid minus scite lucideque dixerim (breviter
autem non dicam, quia brevius vix potuerim), tua mihi pro
humanitate clementiaque ignoscas. Reliqua vero, quae in spe
Videntur esse posita, tum demum perficientur, cum, ut antea
semper, ita in posterum etiam patrocinio nos tuo apud Deum
Opt. Max. adiuveris, quoque res nostrae incrementum quoti-
die accipiant, eumdem perpetuo et oraveris et obsecraveris.
V ale.

Datum Mutinae, V.‚Å∞ Calendas Maii MDLHH.

Tuus in Christo servus minimus ,

ANDREAS BONINSEGNA.

