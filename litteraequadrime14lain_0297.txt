AN. 1553 293

censurae et arbitrio adhaesurum et suffragio irrevocabili sub-
scripturum esse astringebat.

Itaque Charybdim aegre eluctati, praecipiti lapsu in Scyl-
lam prope demersi sumus. Nam, cum solo Senatu hactenus
certantibus, modo et cum Episcopo et cum Facultate theolo-
gica (quae sesquicentenarium Doctorum Theologorum nume—
rum superat, penes quos sigillatim causae nostrae arbitrium
erit), nobis arduum intercessit negotium, quod nec ipse Sena-
tus, vel aliquot theologorum facili collectione, studiosae factio-·
nis (de plerisque loquor, non de universis) suspectus, qua nodo
tam perplexo intricati sumus, ignorabat. Quid multa? Episco-
pus, vir pius et eruditus, quem nobis magis propitium fore
speraveramus, censet hoc temporis articulo Societatem ad Col-
legii erectionem admittendam non esse, sed negotii huius defi-
nitionem in aliam temporis occasionem, quam Calendas grae-
cas probabili suspicione interpretamur, esse disserendam. Ete-
nim, in ipso auspicio colloquii cum Patre habiti, voce usus
parum amica, se nostrae admissioni nunquam consensurum
respondit: atqui, ultro citroque sermone producto, mitior fa-
ctus, humanius cum Patre sermonem clausit, acceptis diplo-
matis pontificiis, Societati indultis, quae suo tradidit Vicario.

Hic officiali consulenda ac discutienda commisit, qui beni-
gne Patrem excepit, neque alienus a Societatis iuvandae stu-
dio videtur, si modo Episcopi dissuasione non revocetur. Aegre
autem, nisi importunis precibus victus, adduci poterit Episco-
pus ut nostris faveat partibus: nam Dominus Episcopus Cla-
ramontensis, altero labore pro nobis libenter suscepto, ei per-
suadere conatus est ne beneficii nobis a se praestandi volunta·
tem impediat neve remoretur: necdum tamen exorator ab eo
rediit, quamquam praefracto animo nobis non sit reluctatus
alter. Sed Dominus novit Providentiae suae definitum consi-
lium, quod mortalium nemo frustrare poterit. Igitur negotii
nostri eventus, nondum lata sententia, adhuc pendet sub Epi-
scopi ipsius arbitrio, mora iam ultra bimestre spatium protra-
cta; quem Pater, huius negotii satagens, frequentat, ac etiarn
ipsius officialem; neque adhuc iudicio constitutus dies, qui
tandem albo calculo signandum se nobis offerat Deum pre-
camur.

Nunc ad Societatis apud Facultatem theologicam actam

