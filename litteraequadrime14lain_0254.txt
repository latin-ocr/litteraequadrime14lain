⁴250 LITTERAE QUADRIMESTRES

dicam: utinam tot hic haberemus de nostra Societate, id est, ca-
tholicos ecclesiastes, ut in commemorando praedicationis fru-
ctu haec saltem angusta charta mihi non sufficeret. Putarem non
offensum iri hinc P. V. quasi contra ipsius recens mandatum de
brevitate literarum scribendarum observanda aliquid admitte-
rem. Sed esto duos tantum habeamus, quorum alter germanis,
alter italis, diebus dominicis ac festis concionetur (non enim
praeter P. Canisium est quisquam sacerdotum, qui linguam so-
net perfecte germanicam, neque praeter unum opus est italis
concionatore); uterque tamen adeo sollicite ac vigilanter verbo
Dei suos instituit auditores, ut si fructum respiciamus, multo
plures duobus possumus asserere. Dominus Joannes a Victoria,
praeter concionandi officium, festis quoque diebus suos italos in
doctrina christiana erudit; sunt enim nunc, postquam curia non
adest, fere ejus auditores tegularii, lapicidae, fabri murarii, et
hujus generis homines, quorum summa est in fundamentis no-
strae religionis ignorantia: deinde fratres aliqui designati ea-
dem docent eos, qui sunt juniores. D. vero Canisius suas con-
ciones germanicas in templo Beatae Virginis continuat, quam-
quam piae importunitati monialium diversorum coenobiorum
aliquando in hoc officio morem gerere cogitur. Boni et catholici
illum libenter sequuntur et audiunt. Pro majori parte quadrage-
simae peragravit Austriam hanc inferiorem praedicationis
ergo; narn Serenissimus Rex ad nostrum collegium misit ex
Graecio (ubi tota hieme se continuit) exemplaria quatuor aut
quinque literarum curn facultate concionandi et administrandi
sacramenta, praesertim in iis locis ubi oves Christi pastoribus
omnino sunt destitutae. Solus ipse sacerdotum explere jussa
potuit , qui (ut, dixi) solus callet linguam germanicam: pii
homines in iis locis, in quibus fuit, gavisi sunt de pio zelo chri-
stianissimi Regis nostri, et gavisi sunt tales esse, qui ita zelose
ac sincere verbum Dei praedicarent3 dura etenim res hujusce-
modi illis videbatur ista D. Canisii peregrinatio in tanta nivium
abundantia, in tanto gelu ac frigore, ac, quod majus est, in tanta
hominum barbarorum atque haereticorum passim occurrentium
petulantia. ⁰

Reliquum est nunc solum percurrere quod ad explicationem
fructus confessionum spectat: hic minime dissimulandum est
non esse nunc similem rationem, quantum ad fructum attinet,

