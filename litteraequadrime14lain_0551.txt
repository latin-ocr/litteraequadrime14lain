AN. 1554 547

Sex muliereS, quae diu corporis voluptatibus et aliis flagitiis
mancipatae vixerant, revocatae ab inveteratis flagitiis opera et
cura Patris, et constitutae sunt in coenobio mulierum, quod
vulgo vocatur Conversarnm. Adfuerunt patres nonnullis aegro-
tantibus, qui e corpore excesserunt, et ex his quidam obiisset
rebus minime constitutis et ordinatis, nisi opera et cura Pa-
tris cautum fuisset et provisum. Accersuntur Patres a multis
nobilibus viris gratia tum confessionum tum consolationum in
rebus arduis et afflictis. Adeo nonnulli animo affecti sunt in nos,
ut nisi in nostro templo rebus divinis intersint, nullam volupta-
tem et animi oblectamentum alibi se percipere fateantur. Qui-
dam Viri et matres omni opere nituntur uxorem aut filias a Sa-
cramentorum et rerum divinarum deterrere frequentia, adeo
passim odium et bellurn justitiae et veritati indicitur. At illae
pompam mundi negligentes, domum orphanorum ingressae, et
concioni intersunt et Coenae Dominici Corporis. ¹ pro-
fecto Religionis perstudiosae foeminae facillime hominum glo-
riam ab eo contemnunt, quo se Christo dedunt in disciplinam.
Visuntur qui servantur in custodia publica, et ad virtutem et
vitae correctionem incitantur ac admonentur.

Iidem Patres pauperes in xenodochio ad patientiam et Dei
laudem exhortantur, tum privatim commonefaciendO, tum ge-
neratim concionand03 medentur ipsorum animis praesentibus
confessionis medicamentis; adhibent praeterea cauterium emen-
dationis, deterrendo a pristinis vitiis, vocando ad peccatorum
suorum et Christi Domini beneficentiae et providentiae cogni-
tionem, qui eos morbis puniat et castiget, quo tandein resipi-
scant.

Viri honorati et primates bene de nobis, Christi Jesu gratia,
Ι sentiunt et nobis in turbulentis et in sedatis favent. Nam nuper
eorum gratia et opera quinque improbi iuvenes in carcerem
fuerunt detrusi, qui nostrum ludum ingressi, coeperunt omnia
disturbare ac Patribus minitari3 denique poenas facti dignas,
per unum fere mensem in carcere coniecti, ipsorum etiam pa-
rentum consensu et voluntate, luerunt.

Quid ipse Dux de nobis sentiat, idem declaravit: nam filium,
designatum in Episcopum Penariae, instituendum in-officiis di-

¹ Emendatum hic est verbum, quod legere non valemus.

