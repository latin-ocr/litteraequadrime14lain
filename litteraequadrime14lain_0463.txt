ΑΝ. 1553 459

ristiae sacramento tradendo vacarent Patres, nec enim vel festis
ffel dominicis diebus omnibus simul poterant subvenire.

Sunt, ut videmus, R. Ρ., lusitanorum omnium animi (divino
beneficio) in nostram benevolentiam adducti3 multaque subse-
cuta, quae singularem Dei charitatem in ipsam Societatem
facile declarant, quae iam nunc narrare incipiam. Primum
namque vere christianus Rex, quod iam antea saepius consti—
tuerat, nunc omnino decrevit, ut scilicet ex nostris aliquis pro—
vinciis Presti Joannis patriarcha praeficiatur3 cuius tam pii
desiderii Summum Pontificem, suum legatum, necnon T. R. Ρ.
certiorem fecit, cui totius summam et potestatem rei delegat3
quod si fiat, incredibilis animarum fructus sequetur, ut pro
certo habemus; et qui eo ex societate iverint, probandos vere
scimus; oportebit enim multos subire labores, qui publicis his
ministeriis adiuncti esse solent.

Coepit praeterea Societatis (ut ita dicam) plenitudo paulatim
sese ostendere, non solum luce et claritate maxima, quam no-
bis constitutiones attulerant, verum etiam omnium ipsius par-
tium institutione. Olisiponae namque domus, quam professorum
appellamus, a Collegio separata est: ii vero, qui in domo eadem
erant, in professos coadiutoresque, tum in spiritualibus, tum
etiam in temporalibus divisi sunt: ii etiam adiuncti, qui in domo
probationis versantur, ut inferius obiter narrabimus.

Jam antea apud divum Antonium in tribus classibus gram-
matices rhetoricesque documenta, maxima cum auditorum frc-
quentia, praelegebantur. Egimus itaque cum Rege, eiusque iussu
cum civitate, velletne ut Olissiponae iis, quae in Italia Siciliave
sunt, simile erigeretur Collegium, in quo ob civitatis celebrita-
tem in tribus classibus grammaticam, in duobus et rhetorices
praecepta, et quae provectiorum iam stilum polirent praelectu-
ros nos diximus, necnon graecae hebraicaeque linguae atque
earum quaestionum (quas vulgo casus conscientiae nominamus)
lectiones habituros. Placuit mirum in modum haec collegii for-
ma : protinus ad Regem detulerunt, sine cuius copia nihil quic-
quam ex bonis civitatis expendi poterat. Rex ei, qui primum
inter consiliarios locum obtinebat, nobis quidem amicissimo,
Collegii curam delegavit, ut et suo [et] civitatis nomine curaret ut
quam primum lectiones inchoarentur, ne quid etiam ex iis, quae
Collegio necessaria erant, deesset animadverteret. Tanta autem

