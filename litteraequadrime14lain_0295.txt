AN. 1553 291

consensum negavit. Itaque hanc passi repulsam, adversus quam
bona fiducia muniti eramus, Reverendiss.1110 Episcopo, rationi-
bus alterius minime permoto, sed potius Evangelici fructus spe
alacrius ad beneficii promissi fidem incitato, gratias meritis-
simo iure egimus, et Procuratori regio, animum ipsius pie in-
terpretati, orationum praesidium impertiti sumus, quo fretus
mentem in operis pii favorem, deposita priori persuasione,
commutaret3 atqui hactenus nullum conversionis argumentum
praebuit, patientiae nobis relicta occasione.

Hac spe igitur frustrati, a Senatu facultatis erigendi Col-
legii suffragium exorare pergimus, nacti Dei auspicio Consi-
liarium, a Senatu in nostrae causae patronum electum, supra
spem nostri negotii satagentem ac probe apud Senatum con-
troversiae nostrae patrocinium gerentem. Cui Dominus in ex-
tremo iudicio propitius esse dignetur. Pater interim, ante
nostri negotii iudiciariam discussionem, Primarium Praesidem
et Consules, de quorum patrocinio spes nobis aliqua affulge-
bat, amicorum consilio et auxilio usus accessit, Societatis ne-
gotium eisdem commendaturus. In cuius laboris subsidium
Reverendiss.us Episcopus Sacellanum, qui ipsi quoque erat ab
eleemosynis, vita post defunctum, Patri comitem adiungere
dignatus est, ex quo peculiaris erga nos affectus ipsius eviden-
tissime elucet. Cuius domesticUS‚ Doctor theologus, nobis au-
ctor extitit, ut Reipublicae onera causantibus minusque erga
Societatis patrocinium propensis palam ac libere persuadea-
mus Domini Episcopi voluntatem solius domus hactenus pro-
missae donatione contentam minime fore, sed eamdem trecen-
torum aut quadringentorum francorum annuo redditu locu-
pletandam gratuito eiusdem Domini Episcopi beneficio: facile
id nobis persuaderi debet, quando, etiam ante facultatem Col-
legii extruendi obtentam, fratribUS, in iustum numerum excre-
scentibus, hic in studio alendis, trecentorum francorum sum-
mam singulis annis, usque ad Collegii erectionem submini-
strandam, Patri Paschasio promiserit. Adde quod, quum a
Patre super scholae apertione consuleretur, hilari promptoque
affectu utrumque calcar Patri addiderit, exhortando Patris
animum ad coepti consilii perfectionem et huiusmodi promis-
sione confirmando: “ Si mihi nunc animus est vobis simplam
portionem erogandi, decuplam augebo, si vestros labores pu—

