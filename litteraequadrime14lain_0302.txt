298 LITTERAE QUADRIMESTRES

GCXXIV

P. Joannes Gonzalez
Patri Ignatio de Loyola.
Salmantica, 10 Maji 1553 ¹.

IHS

Gratia ex pax domini nostri Jesu Christi et consolatio san-
cti spiritus sit semper nobiscum. Amen.

Nunquam cessat Dominus agere nobiscum misericorditer,
impartiendo nobis quaedam ex his, quae ad suae sanctissimae
gloriae et honoris illustrationem pertinent. Vocati saepe ac-
currimus his. qui in agone mortis sunt constituti, custodientes
nonnunquam super eos vigilias noctis, quando necessitas et
charitas id exigere videntur. Atque hic solet Dominus (quae
sibi est humanae salutis cura), hic, inquam, solet (ut experti
novimus> et morientis periculo et admonentis exhortatione re-
ducere aliquos circumstantium ad poenitentiam vitae praete-
ritae, ad correctionem futurae, ad rectam denique Viam in—
ternae salutis ad confessiones ad exercitia spiritualia, demum
et ad religionem.

Hac via fecit nunc Dominus ut quidam in his partibus insi-
gnis et egregius musicus ², qui ab uxore iam diu divertebat,

 

¹ Exemplar autographum, unico folio constan5‚ sub n. 4116. Plura, pro more suo
P. Polancus in hoc exemplari emendavit, et ex ipso sic emendato , aliud transcriptum
est , quod asservatur in ipso volumine quadrimestrium, n. 4413.— Harum emendationum
unam alteramve, quia utilitate sua non caret, indicabimus ad paginae calcem.

2 Sapienter Polancus has voces et egregius musicus delevit. Hac enim vel sola
nota facile in eorum mentem, qui has litteras tunc temporis legissent. venire poterat
quis ille esset de quo hic fit sermo.

