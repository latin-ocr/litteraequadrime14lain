380 LirrssaAE QUADRIMESTRES

tiones, invidiae, desperationes, tum virorum, tum foeminarum,
minoris forte periculi, imo et gravioris in nonnullis, quippe ad
propriam sibi vitam adimendam, CHR1sTo juvante, sedata sunt
atque exstincta: aliis denique alia sunt effecta3 nempe, fornica-
tores, adulteri, concubinarii, raptores, illisque multo deterioreS,
haeretici non pauci, ab iniquitate, perfidia, impuritate et rapina
resipuerunt. Plerique vero eorum frequentiorem postmodum,
puta hebdomadariam, menstruam, bimestrem, etc. confessio-
nem subinde repetunt. Duae vero inter hos insigniores adulte-
rae extiterunt, neque genere neque fortuna ignobiles, flagitii
autem adulterii, veneficiorum atque id genus scelerum inqui·
natissimae: altera siquidem multis annis duplici moechata
adulterio, altera pauciores quidem annOS, sed multis scortum
procis exposita fuit. Ea tamen istarum apud nos sub confes-
sione (quam ut simularent de more suo advenerant) conversio
atque resipiscentia extitit, ut, frequentioribus post confessio-
nibus, multis lachrymis, in altaris convivio rigare pedes Do-
mini non desinant. Nec vereor quin dimissa sint et ipsis pec-
cata multa, quando multum diligunt. Neque alterum quemdam,
etsi festinus, adhuc tacitum praeteribo, qui decem aut eo
amplius annos foedissime in concubinatu volutatus corruptus-
que, gravi tandem morbo flagitiosam increpitante vitam, vix
vel sic affectus potuit a confessario adduci ut Vel in extremo,
quod praesens incumbebat, vitae et salutis discrimine, foca-
riam dimitteret, dimisit, omnem fornicationem abjuravit, eoque
postremo infinita Dei clementia devenit, ut gravissimorum sibi
conscius scelerum, sibi totus diffisus, summa in Dei misericor-
dia fiducia mortem‚ tum in flagitia animadversionem, tum in
futuram omnem divinae offensae cautionem et fugam, vitae
ipsi (si sic Deo placeat) praeelegerit, laetiorque et, quam ut ex-
plicare queam, tranquillior eam fuerit praeamplexus; ita sane
ut Pater, qui moribundo atque agenti animam astitit, eam ho-
minem mortem passum affirmet, cui nemo non invideat ac
gratuletur. Sed haec de ejusmodi videntur sufficere, non pau·
cas enim chartas expleam, si singillatim cuncta recenseam.

At nunc de scholis.
Paucos quidem, nempe octoginta plus minus habemus ¹ di-

¹ Habuimus hactenus. Polancus.

