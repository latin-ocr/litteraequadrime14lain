ΑΝ. 1553 107

festus apparet, ut non modo nobis, sed externis quoque sint
admirationi, et praeceptorum plerumque longe superent ex-
pectationem. Miscent autem omnes graeca latinis, praecipue
vero inter illos nonnulli iam provectiores admirationem simul
et aemulationem exteris excitarunt, ob quasdam odas, quas ad
pindaricarum exemplar graece ediderunt in laudem S. Nicolai,
ac pro templi nostri foribus eius divi festo die affixerunt, prae-
” ter alia carmina non pauca latina et graeca, quae pro more
quotannis emitti solent. Habita est in hocce studiorum exordio
latina oratio in laudem trium linguarum, hebraicae, graecae et
latinae, quae curn aliis, tum praecipue proregi (aderat enim
ipse et magistratus multique cives et scholastici) sicut ex ipso
postea auditum est, perplacuit: hanc et scripsit et dixit M. An-
nibal ¹. Nec vero irritus omnino is labor fuit3 nam et auditorum
numerus postea crevit, et qui prius fuerant in scholis, ferven-
tiore animo visi sunt literis operam dare. Qui et ipsi moribus ac
pietate proficiunt. Nunc enim diligentius quam solerent unquam
leges sibi cum in scholis tum in templo praescriptas observant:
missis et concionibus frequentius intersunt, vel (ut verius dicam)
rarius absunt, confitendique morem observant. Nec desunt qui,
eo non contenti, frequentius multo confitentur. Eleemosynas
quoque pauperibus distribuendas statutis diebus quaeritant
nonnulli, colliguntque satis multas, atque interea, dum id agunt,
aliquos ad confessionem adducunt. Haec eo gratiora sunt nobis
quod a grandioribus atque etiam nobilibus fiunt. Sunt etiam
qui, meliore spiritu ducti, religionem affectant, praesertimque
Societatem nostram. Unus S. Dominici instituto sese addixit,
monasterium iam ingressus. Nec in vivis tantum, sed in mo-
rientibus quoque apparet pietas. Quidam enim, qui, si vixisset,
Deo in hac nostra Societate se serviturum dicebat, superio·
ribus diebus, cum e morbo diutius laborasset, nihil tale tum
expectantibus parentibuS, orando, placida morte vitam ingressus
est aeternam. Hunc erga pietatem animum, non ex lectionibus
tantum et praeceptorum monitis, sed multo etiam magis ex con-
cionibus hauriunt, quae, singulis diebus festis, non minore fre-
quentia quam spiritus fervore, in sacra aede nostra habentur,
perdurante ‘² interim lectione quae de Christi doctrina diebus

 

¹ Annibal de Coudreto, harum litterarum scriptor.
2 Hac voce perdurante deleta, superscripsit Polaticus non intermissa.

