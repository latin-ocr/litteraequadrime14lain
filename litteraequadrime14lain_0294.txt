290 LITTERAE QUADRlMEsTREs

convenit super privilegii nostri, iam semel ipsius patrocinio a
Rege Christianissimo exorati, mora et dilatione a Senatu Pari-
siensi (penes quem confirmationis arbitrium erat) hactenus
protracta3 ac facile persuasit Cardinali ut alteram a Rege con-
cessionem nobis impetraret. Adiit etiam Pater Reverendissi-
mun Cardinalem Fernezium ¹, qui humanissime Patrem exci
piens, non praetermissa Reverentiae tuae mentione, operam
suam se negotiorum nostrorum promotioni impertiturum fidem
dedit. Atqui R.mus Cardinalis Lotharingiae‚ quod semel apud
Regem peregerat, iterum absque mora curare, absque alterius
suffragio, non est gravatus. Cui Rex Christianissimus prom-
ptissimo affectu consensum arbitrii sui atque Maiestatis suae
authoritatem mox subscripsit.

Secundo igitur Regis indulto absque multo labore impetrato
ac Regio sigillo, non sine gravissimis molestiis atque temporis
prolixiori mora, tandem munito, non desideratis interim impru-
dentium hominum Societati obiectis calumniis, ad Senatum
prima et altera Regis concessio, adiunctis Societatis nostrae
diplomatis a Beatissimo Papa singulari favore concessis, per-
lata est, ut ferendi suffragii mora semel tandem abrumperetur
vel ab ipsis adversariis, Regiae Maiestatis authoritate ac Re-
verendissimi Cardinalis patrocinio victis. Caeterum Regis Pro-
curator generalis, vir fidei orthodoxae et pietatis insignis (a quo
Senatus sententiae ipsius arbitrium efflagitavit), nulla ratione
adduci potuit ut nostri privilegii confirmationi patrocina1·etur;
quin potius, rationibus (quas pro republica facere censebat) ad-
ductis, Senatum a suffragio remorabatur, ex ipsius enim sub-
scriptione negotii nostri successus pendebat. Nec tamen ambi-
gimus quin vir pius, non Religionis aut Societatis odio, sed pri-
vatae conscientiae imperio ductus, nobis sit adversatus, quan-
doquidem, Patrem modesto ac benigno vulto affatus, aequita-
tis rationem habendam fore placide responderit, animum reipu-
blicae studiosum pro suo iudicio dumtaxat prae se ferens. Quin
Reverendissimo Episcopo Claramontano (qui, pro singulari
erga Societatem affectu, Regis procuratorem super nostri ne-
gotii promotione convenire non est gravatus) constanter suum

 

¹ Cardinalem Farnesium, qui tunc temporis Parisiis agebat, quoniam, nonnihil erga
se adversum Julii III et Imperatoris Caroli animum reputans. tutus in Italia sore de-
sperabat.

