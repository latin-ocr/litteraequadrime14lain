AN. 1553 333

non occupetur penitus, Sunt enim aliquot in scholis assidui,
quorum labor, ut magnus, ita certe non irritus. Augetur enim
et discipulorum in virtutes studium, et in litteris sic promo—
vent ut neminem hactenus aliquot menses apud nos trivisse
poenituerit, effectumque est ut maiora ab hoc Societatis no-
strae collegio civitas beneficia et recipiat et speret. Nec sua
spe ludetur, opinor, si Deus suorum conatus secundarit.

Actus est hisce Penthecostes festis a pueris publice dialogus
in studiorum laudem, carmine. Habitae sunt et aliquot oratio-
nes. Quod fuit multis gratissimum et omnibus admirationi;
jamque desiit inter vulgus opinio quaedam grassari, nulli ma-
gis quam urbi ipsi, si durasset, offectura. Erat autem morum
reformationem quantamcumque a societate, non litteras spe-
randas esse. Laudetur is ubique, qui vires et contulit et col-
laturus est maioreS‚ si tales nos praebuerimus, quales hoc mu-
nus desiderat. Nec solum Dominus fratrum opera novos suae
vineae palmites fovet, illisque addit incrementum. Quin et
luxuriantes, Patrum nostrorum ministerio putat, et de quibus
nulla spes fructus esse videbatur, cum jam a multis annis nihil
reddidissent vixque vitalis humoris in surculo tantillum super-
esset, largos jam satis proventus pollicentur. Et utinam plures
adessent, qui importunis civium precibus possent dare satis.

Detinentur nri. solidos dies in audiendis confessionibus tum
domi, quo plurimi confluunt, illi non vulgares cives, tum foris
in carceribUS, ptoxodochiis ¹, coenobiis, privatis aedibus. Et
’ toto quadragesimae tempore fuerunt frequentissimae occupa-
tiones. Novit Deus quanta multorum utilitate, qui sic confes-
sionis sacramentum frequentare consueverant, ut quid esset
ignorarent plane, aut si adiissent aliquando, annos ferme totos
in adulteriis, furtis, et odiis et id genus criminibus sexcentis
triverant. Multi decem, alii 15, et 20 aliquot, peccatorum sor-
didati coeno vixerant, ausi interim depuratorum cibis vesci.
Et omnes hujusmodi ad nos adducuntur, de quorum salute jam
fere apud homines desperatur. Quos Deus, prout ejus est cle-
mentia, sic movet omnes, ut nihil nunc magis quam peccata
horreant. Fuerunt aliquot, qui se religioni devovere velint, si
liceret admitti.

¹ Xenodochiz's.P0LANc05.

