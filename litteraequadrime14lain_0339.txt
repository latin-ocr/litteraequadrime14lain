AN. 1553 333

rationis pepererit aliquibus, paulatim tandem veritas ipsa emer-
git conspiciturque.
Consuevit RQS Dnus. Proepiscopus suos sacerdotes, quos

, minus idoneos ad sacra retur, instruendos aut deteriorum mo-

rum reformandos nobis committere. Hanc enim de Societate
spem ratam habet ut in reducendis ad creatorem ipsum anima—
bus, maximopere valeat. Quin et ipsi sacerdotes quoque pro-
fitentur eos, qui hactenus degenerarunt, non tam nostris con-
cionibus et exhortationibUS‚ quod multum est, quam meritis
reducendos atque legitimos reddendos.

Castella sunt aliquot sub hujus urbis ditione, quae Societa-
tis opem oppido desiderant. Faxit Christus ut et spe juventur
illi sua, nosque alacriores et fideliores Domino famulemur.
Civitas haec sane sic in rerum, quibus fuisset vel ad victum
opus, penuria , fratrum aequanimitatem postquam rescivit, ad-
mirata est, ut nemo sit qui non dicat meruisse illam Societatis
adminiculo destitui, quod postmodum multum erat desidera-
tura. Novitque jam aliquatenus, Dei Opt. gratia, maxima ci-
vium pars Societatem non hic sua sed quae Jesu Christi sunt
quaerere. Quo fit ut magis ac magis ipsam amplectantur omneS,
futurumque est brevi ut nihil eorum, quae ad Dei honorem et
proximi salutem aliqua ex parte faciunt, requiri possit. Omnes
opem pollicentur, reque ipsa quod possunt praestant. Plurimi
sunt, qui nihil nisi quoad per Patris nostri D. Everardi consi-
lium liceat, aggrediantur moveantque. Aliquot jam cives in
urbe potissimi, in quibus et Dnus. Proepiscopus et doctores
aliquot, curam sui omnem Patri commiserunt. Et singulis
diebus veneris decalogi praecepta, hinc enim exorsus est, in
unum eumdemque locum coactis interpretatur, maxima eorum
utilitate et nri. desiderio. Noruntque jam perfectionis culmen
non, ut lucum, ligna esse ¹3 jamque eorum memoria periit fere,
non absque divinae prudentiae nutu, qui sic vulgus non modo
sed et optimae spei viros et mulieres misere deceperant. Mi-
rantur omnes Societatem nullum laborum praemium admittere,
nullaque rerum externarum spe duci; magisque ob id ipsi fidem

¹ Virtutem verba putes, ut
Lucum ligna?

Homini. 1, Ep. 6, v. 31.

