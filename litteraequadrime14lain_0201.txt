AN. 1553 197

que observantia, per urbem festis diebus militari more ingredi.
Iuniores tamen morum suorum reformatione tantum splendoris
scholis nostris intulere, ut angelicum a nonnullis nomen sint
promeritae. Singulis diebus omnes sacro intersunt. Die lunae
doctrinae christianae, quam profiteri coepit R. P. Albertus ¹,
suavissimo cibo reficiuntur. Menstruis confessionibus ad con—
scientiae puritatem juvantur, privatisque et communibus ex-
hortationibus ad virtutes capessendas, invitantur, urgentur,
stimulantur.

Sed quid de fratribus nostris domesticis? enimvero hi ad
unum omnes (Dei beneficio) et ad litterarum et proborum morum
fastigia numquam non aspirantes freno magis quam stimulo indi-
gent. Tantus equidem studiorum amor, tantus orationum ardor,
tantus mortificandae carnis fervor iis inest, ut excessus, potius
quarn defectus excitandus, sit per obedientiam reprimendus.
Quiescendi, edendi, studendi, orandi, confitendi, communi-
candi, eumdem fere ordinem, quem Romani Collegii nostra ha-
bent statuta, observant3 quod nimirum sua maxima cum satis-
factione et populi aedificatione [exequuntur] Taceo privatas
eorum exhortationes ad ciendos quosque per occasionem obvios
ad sacrae confessionis sacramentum, quas certe non fuisse
inanes fructus inde relati demonstravit experientia. Taceo
omnium ad iniuncta munera exequenda promptitudinem erga—
que se mutuo mirandam charitatem. Hoc tamen non tacebo
quod fratrum omnium aetate minimus,‚ in X.0 charissimus Si-
mon 2, mortificandae carnis juvandique proximi studio efferves-
cens, multis re insolita stupentibus, hisce Bachanalibus‚ in foro
hominibus omnis generis frequentissimO, concionando palam
declaravit in ore infantium et lactentium sermonem laudemque
Dei esse perfectum. Idem fere exhibuit adolescens in uno virgi-
num collegio in capite ieiunii ⁵, earum ita votis respondens, ut ad
simile munus praestandum, tum ab iisdem, tum ab aliis saepius
invitaretur3 repulsam tamen patiuntur, quo eius studiis minus
damni ingeratur. Alii, idem facere gestientes, hanc eamdem
ob causam arcentur. Sed haec ad secundam partem pertinent:
eam itaque aggrediamur.

¹ Ρ. Dr. Albertus Ferrariensis.

2 Fr. Simon Bartoli , ille de quo in Pomxm Claron„ t. 111, pag. 29, annot. 1, et supra,
pag. 193.

³ in capite ieiunii, initio quadragesimalis J'ejunii.

