366 LITTERAE QUADRIMESTRES

Tanta est adversariorum vis, tantus amicorum languor in
Christi gerendo negotio, ut ne unus quidem hostes in campi
planitiem provocare non subterfugiat. Nam illi , qui satis stre-
nue nostras principio agebant partes, iam se subducere ac
silere satis comprobantur aut· saltem causam nostram parum
tueri, forte insectatorum et calumniatorum insidiis et hostilibus
impugnationibus animum despondentes et adversae partis de-
clinantes offensam. Gravissimum tamen nobis dispendium ad-
ferunt, qui, dissimulato animo et obtecto Prem. nostrum exci-
pientes, aliorum, pie forsitan affecta, iudicia suo veneno infi-
cere et corrumpere student. Dominus omnibus nos offendenti-
bus veniam indulgere dignetur ac pariter animum addere his,
qui nostrae causae patrocinium suscipere non sunt gravati.
Vides, Rde R, quo in statu res nostrae consistant seu potius
quibus procellis ac tempestatibus negotia nostra fluctuent et
agitentur, quas tandem Deo aspirante elapsi, ad portum appel
lere vestris orationibus freti optamus. Atqui quando id licebit,
vix enim praesagire possumus. Nam pestis suam tyrannidem
non modo Lutetiae verum etiam in circumvicinis locis et pagis
exercet, et vires quotidie auget in ipsa Universitate, et iam
sere a bimestri spatio radices agere coepit.

Quamobrem quod nostrae oeconomiae ordinem describam
non est opportunum sed potius quod de nostrae familiae disper-
sione: nam quum pestis ad nostras aedes hinc inde accessum
maturare videatur, placuit R.d0 Patri nostro ut duo fratres e
nostra domo extra oppidum se transferrent, quin et alii duo in
alterum locum 'commigrarent Qui vero domus praesidium et
propugnaculum destinati sunt, domi se contineant, nec egre—
diantur, nisi quantum necessitas postulat. Duo iam nos reli-
querunt, redituri remissa pestis saevitie. Alii propediem locum
mutabunt. Haec est familiae nostrae nova metamorphosis et
inopinata demigratio.

Quantum vero ad fratrum numerum attinet duo, nobis ad-
iuncti, senarium numerum suppleverunt. Primus est Hierony—
mus ¹, flander, sacerdotii honore insignitus, de quo superiori-

¹ Hieronymus le Bas (Bassus), de quo videri possunt POLANco, chron„ t.111‚ pag. 288
et seq., n. 645 et seq., et PRAT, flldmoires pour servir ἀ l'lzz'stoz·re dn Fere Broet et des
origines dc la Compagtzie de Je‘sus en France, part. 111, lib. 1.

