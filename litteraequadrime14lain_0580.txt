576 LITTERAE QUADRIMESTRES

ctumque est ut plurimi singulis hebdomadis semel atque ite—
rum hoc ipsum praestent. Nam et diebus quoque Veneris est
hic confitentium numerus, quem et conservat et auget doctri—
nae christianae praelectio. Numerosior quidem diebus domini-
cis caterva confluit3 habent enim Rev. P. Everardum epistola-
rum ad Timotheum interpretem et utilem et vere gnarum. Huic
eidem sua omnia et privata et publica negotia commisit qui—
dam summae authoritatis apud omnes civis, ut ne latum quidem
unguem a‘sententia patris discrepet. Illum ipsum de rebus suis
consulturi accedunt plurimi, aliis alia proponentibus.

Solet Reverendissimus Proepiscopus reos hac primum poena
plectere, ut Patres nostros confessarios habeant, ac tum demum
summam negotii in eosdem reiicit.

Sed et suam quoque habet R. P. Joannes palaestram. Is in-
ter caetera, quae huic civitati beneficia confert, hoc unum est
non opinor praetereundum, ut vulgus histrionum, circulato-
rum, ac magorum nihilo secius quam fidei orthodoxae everso-
res patiatur. Immo eorum apothecas, theatra, pixides, unguen—
taria et portenta in medio foro exturbat evertitque, concitatis-
que procerum animis, urbe exturbat ¹. His ipse et aliis pluri-
mis, nam et xenodochia et carceres invisit ille idem, divini
nominis zelum testatur. Optimo Jesu, cuius ope omnia haec
geruntur, laudi et gloriae cedant.

Superest ut Collegium illud a Re verendissimo Cardinale pe-
rusino erectum, feliciter pergere intelligas. Hic duo et ex Socie-
tate degunt; alter sacerdos, quem idem Cardinalis summo stu-
dio et diligentia citra tempus consuetum sacris initiari curavit.
Nec ipsius animum sane fallet opinio et spes, quae illum ad tale
opus impulit. Iam enim sunt aliquot magnae expectationis iuve-
nes, qui totam dioecesim et literis et vitae probitate aliquando
illustrabunt. Pluribus inest animus eo se conferendi, quos sola
experientia docebit prius esse idoneos. Urget negotium Cardi-
nalis ipse et Proepiscopus, nihilque gregis universi restaura-
tione prius habet. Faxit summus ipse pastor ut nos, quibus
hunc gregem perusinum aliqua ex parte videtur commisisse,
fideliter pascamus, eumque quas unice amplectitur oves solum

1 Haud exturbat hic, sed aliud quid scripserat Augei-ius, quod sub emendatione
legi nequit.

