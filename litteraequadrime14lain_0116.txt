112 LITTERAE QUADRIMESTRES

animae salutem procurandam attinet, id sedulo egit, ut moestis-
simos consolaretur, et conscientias afflictissimas peccatorum
sarcinis dire gravatas relevaret, constitutis etiam quibusdam e
fratribus, qui subinde miseros inviserent et non raro alicunde
cibos afferrent, quemadmodum infirmorum quorumdam ratio
postulabat. Plurimi profecto, non tantum corpore miseri, sed
etiam animorum vitiis gravissime laboranteS, decessissent e vi—
vis absque ullo poenitentiae et salutis remedio, nisi bonus medi-
cus hic pater adfuisset in tempore, ac pereuntium tot animarum
ultro pastorem fidum egisset. Nec defuere qui iam inde a decem
annis, cum peccandi finem nullum facerent, tamen confitendi
rationem ne semel quidem inivissent, ut mundo aegre vivi, sed
Christo plane mortui viderentur. Ex his nonnulli vel alta voce
testati sunt, divinitus hunc patrem ad se missum esse, quod fa-
cile intelligerent quid huic vere patri deberent, per quem tanta
peccatorum sanie ac putredine, nec solum corporalis vitae pe-
riculis, liberarentur. Tum apud serenissimam Bohemiae Regi—
nam ¹ curatum est, necnon apud alios in aula Regia nobiles,
praesertim hispanos, ut collatis eleemosynis pereuntes illi mili—
tes, ac decumbentes paupereS‚ quotidie refocillarentur. Igitur
et Patris cura panni lanei lineique coempti sunt, parata indusia,
vestes distributae, lecti concinnati, nummi dispensati. Breviter,
pro egentium ratione, tum esculenta, tum vestimenta in alios et
alios collata sunt.

De messe quotidiana nunc taceo, quam feliC1ter, scilicet,
agatur cum his qui Patri confitentur, cum horum nonnulli ex
foedo concubinatu ad honestum matrimonium sese converte-
rint, et publica scandala correxerint, et iniuste parta resti-
tuerint. ⁴

Ad res domesticas venio, quae nunc paulo quam antea rectius
procedunt, sive vitae disciplinam, sive studiorum cursum, sive
fratrum profectum animadvertas. Nam divina sic nos gratia fo· ’
vet, ut magna et perpetua inter omnes de rebus omnibus persi-
stat concordia, nec minor charitatis et obedientiae praestandae
cura, domi ac foris, privatim ac publice perseverat. Modo cepit
nos mirificus quidam et novus ardor perdiscendae linguae ger-
manicae, cui certatim operam damus sive flandri, sive galli.

 

1 Maria, Caroli V filia, et Maximili·ani II, Hungariae et Bohemiae regis, uxor.

