226 LITTERAE QUADRIMESTRES

ginta homines atque etiam amplius ad mutuum amorem redu-
xerunt, quum sese antea alii alios pessime odissent. Ad Castel-
lum etiam quoddam regium, T omar vulgo nominatur, missus
suit Ρ. Michael de Sousa, ipso Rege „id postulante, ubi aut bis
aut ter singulis hebdomadis docebat populum, audiebat arca-
nas poenitentium confessiones, administrabat sanctum Eucha-

ristiae sacramentum, ad quod multi saepe pro more accede-

bant, incitati ad id faciendum Ρ. D. Gonzali concionibus, quas>

anno proxime elapso ibi habuerat et frequentes et ardentissi-
mas. Inde vero, diebus dominicis et festis duas parochias vici·
nas, alteram mane, alteram vespertinis horis, concionaturus
petebat, ex cujus sollicitis adhortationibus uberrimos fructus
illi homines acceperunt. Sed is fuit longe maximus, quod 130
aut 140 homines, capitalibus odiis impliciti, maximam partem
diutinis, ad concordiam et familiaritatem revocati sunt, ex qui-
bus multi publice, obortisque lachrymis, ac provolutis ad ter-
ram genibus, alii alios veniam postulabant, aliis omnes sibi
illatas injurias sponte propria condonantibus. In eodem Castello
bis unoquoque die frater quidam ex nostris ¹, quos vocant con-
scientiae casus, praelegebat ministris Ecclesiae, quorum ibi
ingens est numerus, id quod illis, qui confessiones audiunt,
plurimum profuisse credimus. De aliis quibusdam Patribus,
quos ad Episcopatum, vulgo de Portalegre vocatum, miserant
concionaturos, nihil habemus scribere Tuae Pat.; nam neque
ipsi reversi sunt, neque ullas ad nos literas dederunt.

Ad Indos quinque hoc anno missi sunt, tum Patres, tum Fra-
tres, ad brasilienses vero septem, qui omnes magno animo sese
laboribus quibusvis devoverunt, quum plerique eorum gravibus
morbis cruciarentur3 nam divina bonitate hinc indidem argu·
mentum efficax satis sumpserunt, quo profectionem suam
P. Doctori persuadere possent, tantum abest ut impedimento

fuerit. Dicebant medicos id probare consilium: morbos, quibus

tenebantur, his in locis curare non posse, neque forsitan aliis:
sineret proinde eos proficisci, inter infideles saltem morituros:
se, si non aliis rebus, at certe perdocendis puerulis posse suf-
ficere ².

 

¹ Marcus Georgius (sorge). Potmco, ibid„ pag. 415. n. 913.
‘-' clariora haec multo fient legentibus quae habet PotANco, in Chronico, t. 111,.
pag. 411, n. 007, et sequentes Marci Jorge litteras.

