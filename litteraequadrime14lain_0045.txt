AN. 1552 41

mum spiritualibus, ut ipse non semel accepi a viris primariis
hujus Academiae: hujusce nimirum Societatis viros non hae-
rere in cortice rerum, quae animos ad genuinam puritatem
promovent, sed in eis penitius philosophari ac proximo bona
fide communicare. Quamobrem et ipsorum aliquot indicarunt
parare se ad institutionem exercitiorum spiritualium suscipien-
dam, peractis vindemiis hisce. Hoc ideo annotavi in hisce no-
stris, quod plerosque ipsorum veluti remoram quamdam pas-
sos subolfecerim quorumdam persuasionibus, sed parum tan—
dem persuadentibus.

Quantum ad studia fratrum attinet, non usque adeo litteris
hactenus desudatum est, quod consulto factum est ob rationes
jam semel adductas. Interim tandem cessatum est minime ab
aliis exercitationibus, quae absque sanitatis detrimento fieri po-
tuerunt, veluti orationibus, contemplationibus, sacrosanctis
sacramentis suscipiendis poenitentiae et Eucharistiae, concio-
nibus aliisque id genus, quibus nostri ad divinum cultum pro-
ximique aedificationem efformari solent. Jam vero, praeter
haec, et studia suscepta diligenter prosequuntur, tametsi ab
iis numquam prorsus cessatum sit. Sub initia studiorum, jam in
hac Academia propediem resumendorum, publice declamaturi
sunt, Deo propitio, aliquot ex nostris, ac septem psalmorum
poenitentialium interpretationem, a Ra V ., Vicario ac P. Sal-
merone nobis decretam, simul aggrediemur.

Atque eo quidem pacto, RQ P„ nos hactenus exercet Do-
minus, isque est rerum ac studiorum nostrorum status, ut
praeter paucula, quae huc allata sunt, ad agrum suum illum
excolendum, quem nunc primum submonstrare videtur, nos
tantum parare hactenus voluerit, videmus siquidem labores
nequaquam mediocres nos manere, quos hoc animosius ac (ut
spero) felicius aggrediemur, quo, Sancta obedientia ubique
praeduce, animo puriore sectari conabimur.

Sacris interim R. P. T. sacrificiis et excitati et continuo pro-
vecti, quorum suffragia in primis caeterorumque R. P. ac Fra-
trum charissimorum importune semper effiagitabimus.

Perusiae, Cal. Octobris 1552.
De V. R.

Servo inutile,
EVERARDO MARcufflANo.

