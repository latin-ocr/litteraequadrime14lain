150 LITTERAE QUADRIMEsrREs

profecto superbia, qua Deum puro corde honorificentius coli
contendunt!

Multae certe spei nobis hic ostium apertum est messisque
copiosissimae in herbis ubertas apparet. Confunduntur iunio-
res in pravis suis consuetudinibus (contra quas etiam publice
sumus concionati), superfluitatibus rerumque creatarum abusi-
bus, temporis ob iniquitatem introductis, quae vel mordaciter
tenere atque defendere conantur, adducentes Patrum avorum-
que monumenta, qui etiam christiani fuerunt, nec omnibus
tamen abdicatis superfluitatibus pomposis, conviviis et simili-
bus spretis, toties confitendi communicandique ritibus observa-
tis, quemadmodum nunc volumus, vixerunt, et omnes regna
Tartaria petiisse dictu esset horribile. In his regnum coelorum
vim pati quis negabit? a quibus, nonnisi confracta natura, vi et
violentia, per conciones et confessiones abduci queunt. Senio-
res vero hac populi mutatione in stuporem rapiuntur, ut mihi
narratum est a fidedignis, ab aevo Lovanii Visa non esse vel in
provectiori aetate fieri, quae iam in ipsa pubertate erga divi-
num cultum non sine spiritali recreatione exerceri cernimus.
Benedictus sit ille, qui, per vilissima instrumenta sui operis,
maiora quandoque operari dignatur. His valeat R.da V. Ρ. nos-
que semper suis orationibus commendatos habere dignetur.

Lovanii, 17 Calendas februarii, ipsis feriis S. Antonii
Abb. 1553.

V. Ρ. servus indignus,

ARNOLDUS HEZEUS.

Λ Promotus ille primus Universitatis (de quo supra), civita-
tis fere potentissimus, se iarn totum resignavit voluntati Patris
nostri, paratus proficisci ¹ (parentibus, amicis et omnibus post-
positis) quocumque terrarum eum mittere voluerit. Verum quo-
niam agendum erit cum parentibus, qui ut iuxta mundum valde
sunt potentes, ita nec parvam ab iis tragoediam expectamus,

¹ Proficisse scripsit Arnoldus.

