130 LITTERAE QUADRmfflsrREs

doctor, vir magni nominis et doctrinae praeclarae Patrem in·
confessarium sibi optavit seque vicissim Patrem nostrae So-
cietatis re ipsa exhibet, magnoque ex intimis praecordiis de>
siderio res nostras promovere satagit. Hoc adiutore numquam
res nostrae cum Episcopo Coloniensi meliore in loco fuere. Est
enim Episcopo ab intimis consiliis ¹; hic cum nonnullis aliis
viris egregiis causam nostram in se transtulit: verum de his ipse
P. latius T. R. perscripturus est.

Innumeri utriusque sexus homines vehementer desiderant
P. Leonardum confessarium, si daretur opportunitas. Templum
enim nostrae parochiae rarius patet, proinde vicini, matronae
nobiles, et doctores sollicitant ut in summo templo confessarius
succedat inlocum nuperrime demortui, ut ipse Pater forte latius
T. P. edocebit. Pestis hic Coloniae coeperat grassari, sed iam
mitius sese gerit. Dolendum multum quod religio in sancta hac
urbe et pietatis quondam arce tantum frigeat et in dies magis de-
ficiat. Omnia hic et annonae caritate et belli miseriis perturban-
tur. In futuram aestatem novorum bellorum minae intentantur.
Oh infelicem Germaniam! Oh' quanti tibi constat vani hominis
perversa doctrina! Homines tamen, proh pudor! tantis malis
non mitigantur sed magis ceu durissima saxa indurantur. Oh
pectora adamantina! Oh caecos oculos, quos tantae afflictiones
non aperiunt!

Nunc autem ad res domesticas venio. Numerus fratrum ad nu-
merum ternarium adauctus est hisce mensibus, non sine prae—
sagio multorum bonorum: siquidem hic numerus sacerrimus
in Scripturis habetur3 qui omneS‚‘ quisque in suis studiis gnavi-
ter pergunt adeo ut me, frigidissimum alioqui hominem, suo
fervoris igne multum inflamment. Sancta quaedam nec minus
iucunda lucta saepe pascit oculos meos, dum grave certamen
oritur pro lavandis scutellis et aliis sordidiusculis operibus, dum
hic furtim alteri munus praeripit. Tanti quisque facit humilia
exercere officia aliisque inservire; nec immerito; persuasum
enim habent inde excelsas gratiae divitias promanare.

Obsecro, mi Pater, liceat per tuam paternam pietatem fra·
trum Coloniensium commune munusculum fratribus suis Roma-

¹ Conveniunt cuncta haec Dri. Dno. Joanni Groppero, de quo videndum Pomm
Chron„ praesertim t. 11.

