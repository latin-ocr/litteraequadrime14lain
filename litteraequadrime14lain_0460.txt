456 LITTERAE QUADRIMESTRES

festis diebus confitetur domi nostrae, et ipse et uxor communi-
cant, quae quidem virtutibus itidem magnis praedita Societatique
valde dedita est. Deus optimus maximus in tam sancta vivendi
ratione constantiam eis largiatur.

P. Franciscus Vieira et frater nomine Antonius Alvarez,
cum simul proficiscerentur in Indiam, quod navis multam aquam
colligeret, in portum relati sunt perveneruntque Ulyssiponam
aegritudine (non tamen gravi) laborantes. Multum omnes in
navi, collocutionibus praesertim, quas de rebus divinis habe-
bant, aedificarunt, necnon quod aegrotis (qui quidem permulti
fuerunt) diligenter inservirent3 duobus, qui secum redierant,
exercitia tradidit spiritualia, quorum alter monachali se regulae
discalceatorum tradidit, alter vero mirabiles fecit in divino
cultu progressus.

Confessarii autern laborant non parum suumque munus curn
non mediocri aedificatione praeclare exequuntur3 quorum unus
a divite quodam, ut duobus pauperibus centum quinquaginta
aureorum summam dimitteret, impetravit, non parum etiam
externis scholasticis, qui singulis mensibus confitentur, prosunt.

Multa quidem, quae ad Dei nostri gloriam pertinent, in India
gesta cognovimus3 una autem curn hac indianas litteras de his
agentes mittimus3 nonnullas etiam, quae ad R. T. P. scriptae
fuerant, quas item latino sermone compositas, alias transmit-
temus; superiores namque, quae intra hoc venerunt quadrime-
stre, in latinum versae sermonem, tum etiam hispane, Romam
missae sunt; quarum altera P. Francisci, altera Joannis Fer-
nandez, tertia vero P. Henrici Enriquez erat; quae verosnunc
mittuntur, variorum sunt, non mediocris aedificationis, ut tua
Paternitas clare cernet.

Ex Brasiliensi regione nonnullae sunt traditae, quae nos
tamen septem, qui hoc anno eo iverant, fratrum adventus cer·
tiores non faciunt. Nonnullae sunt. quae res in eadem gestas
provincia narrant, quas tamen, cum parum adhuc temporis, ex
quo pervenerint, sit, non transcripsimus. Sunt etiarn magnae
aedificationis. Quas omnes brevi, Deo tribuente, transmittemus.

Africae in oppido Tutuam multa a Deo Opt. Max. gesta
Ρ. Joannis Nunez et socii Ignatii ministerio nuntiantur; multos
enim quotidie captivos redimit, multum Christi cultores omnes,
qui in illis infidelium partibus versantur, consolatur; turn

