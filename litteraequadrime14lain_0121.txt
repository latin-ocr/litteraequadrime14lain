AN 1553 117

solationi fuit tot diebus videre patres in audiendis consessioni-
bus impeditos; et praeclarum suae pietatis exemplum edidit
Rmus Nuntius Apostolicus‚ qui non solum ad Patres confessu-
rus accedit nobisque impense favet, sed etiam totam iussit fa-
miliam, eamque amplissimam, suam ad Sacramentum altaris,
postquam confessi essent domi nostrae, accedere, communem—
que christi Natalem nobiscum celebrare. Quibus accesserunt
et alii complures, ut non mediocris certe tum confitentium, tum
communicantium domi nostrae et alibi cum nostris, numerus
extiterit.

Omiseram pene, quod dictum oportuit de incarceratis, qui
cum antea difficiles se nobis, et non modo surdas aures, sed
etiarn rebelles animos praeberent, ut etiam bene monentes deri-
dere et contemnere viderentur, suique in murmurando similes
esse pergerent, nunc tandem, animi posita ferocitate illa et per—
vicacia, nos audiunt et amant et colunt ut qui maxime. Itaque
ad hos consolandos et confirmandos frequenter imus, festis die-
bus potissimum, ibique, nudato capite et porrecta dextera, no-
stros humaniter miseri suscipiunt, et de salute sua monentes
libenter auscultant reverenterque dimittunt. Novit hoc populus,
et probat hanc in nostris curam atque charitatem, quod non
solum consolemur afflictos et doceamus ignaros, sed etiam, ut
nunquam senserunt antea, frequentes et amplas illis colligamus
et apportemus eleemosynas. Effectum est enim a nostris, ut no-
biles quidam in miserorum istorum gratiam multos aureos con-
tulerint nostrisque patribus reliquerint dispensandos. Quare
vestes et calceos et indusia praeparari curavimus; atque ut
paulo mollius, nocte praesertim, tractarentur, sed et corporali-
ter aliquando recrearentur, dedimus operam. Itaque longe pro-
fecto nunc alia quam prius forma cernitur carceris, in quo non-
nullos etiam invenimus, qui precationem dominicam omnem-
que precandi formulam ignorarent; et rursus empta sunt illis
per nostros rosaria, vel coronae ¹ (ut vocant), quae nunc in usu
frequenti habent, nobisque ostentant adventantibus velut suae
pietatis insigne, quo illi haud parum gloriantur.

De schola dixi aliquid supra, cuius quidem fructum nobis
amplissimum permulta pollicentur, si, cessante tantum hac pe-

¹ vel coronae additum a Polanco.

