540 LITTERAE QUADRIMESTRES

imbecillitate minime impeditus, diligenter sese exerceat, turn
dando consilio de rebus arduiS‚ tum consolando afflictos, tum
concionando et audiendis in confessionibus fratribus et exter—
nis, ut omnino debile ejus corpus trahi et impelli mirifico quo-
dam spiritus impetu et fervore videas.

Fratres se etiam honeste et obedienter gerunt, et Christi
amore conjuncti ac mutuis officiis devincti, ipsi inter se alius alii
virtutis gloria praestare contendit. progrediuntur tum in virtu-
tibus tum in litteris, pietatem cum disciplinis conjungendo. Et
ut de aliis interim taceam, qui vere abnegationis et perfun-
ctionis (sic) desiderio fervent, de quodam minime tacebo. Qui
tantopere obedientiae et charitatis ministeriis Societati inser-
vire coepit, ut neque febris quartana, neque debilitas corporis et
vulnera pedum ab officiis domesticis deterreant, et minus a
schola et pueritiae institutione retardent.

Patres maxime inserviunt ferrariensium saluti, eos tum Con-
fessionibus tum consiliis et exhortationibus adjuvando, unde
profecto non mediocris sequitur fructus. Nam viri et foeminae,
qui Patrum prudentia instituuntur, feliciter pergunt in Via Do-
mini, magno fortique animo crucem suam quotidie capessunt,
universos verbis et factis instruunt, familias in Dei timore et
patrum disciplina continent, et in suis denique rebus omnibus
solam Dei gloriam et proximorum salutem spectant quaerunt-
que. In hoc jubilaeo non modo pluribus accurrentibus operam
suam in templo usque ad vesperam, sed etiam domi nocte de-
derunt, et magna certe eorum fuit multitudo, qui vitae lapsus
lachrimarum imbre diluerunt. Atque ex plurimis quidem, qui
ad confessionis asylum perfugerunt, nonnullos ad Domini glo-
riam referam. Quidam, cui monachi placuerat institutum, et in
eo duodecim manserat annos, tandem a vita religiosa recedens,
per duos annos omnium vitiorum se ministrum praebuerat, de-
mum Dei benignitate in morbum incidit, et in xenodochio uni-
versam vitae historiam Patri nostro explicans, admirabilia do-
loris ct contriti animi argumenta in peccatorum enarratione
dedit, et animo bene affectus et corpore ad suam remearunt (sic)
vocationem.

Alius, qui ante annos quatuordecim, reiecto Dei timore,
contempto sacramento confessionis, sese vitiis et fraudibus
contaminaverat, postremo resipuit, ac in viam Domini rediit.

