256 L1TTERAE QUADRIMESTRES

CCXIX

P. Antonius Vinck
Patri Ignatio de Loyola.
Messana. 2 Maji 1553 ¹.

iiis

Gratia, pax et misericordia d. n. Iesu X.i sit nobiscum sem—
per. Amen.

Ne rerum multitudine simus prolixiores, id facit nostra ne-
gligentia: ut vero quae sunt scribenda, breviter perstringamus,
cogit nos tua nobis iam pridem perspecta voluntas, P. in X.⁰
Iesu observandissime.

Ut igitur unum verbo dicam quod audire de domesticis desi-
deras, valent omnes, Dei gratia3 nec est quisquam, cui non
accessio facta sit aliqua et virtutum, et (a quibus hoc etiam
exigitur) literarum. Scholarum autem ratio huiusmodi est ut
nihil penitus ad ea, quae postremis quadrimestribus literis scri-
pta sunt, addendum Videatur. Unum igitur superest (opinor)
ut spiritualem fructum externorum, quis fuerit, recenseamus.
Post Μ.ἰ Benedicti ² discessum, auditorum in sacris concioni-
bus frequentiam paulo solita minorem (nam ante quanta fuerit
non ignoras) domini Iesu benignitas ad nos adduxit3 neque id
festis tantum et dominicis, sed et singulis diebus quadragesi-
mae, quibus quotidiana evangelia et psalmos 7 poenitentiales
interpretati sumus. Qua in re et profecisse nonnihil, et ultra

 

¹ Autographae, duplici in folio, n. 143, Emendatae in paucissimis sunt a Polanco, et
harum sic emendatam-um apographum habemus in Historia varia, t. ι, fol. 345.
‘2 Mag. Benedictus Palmius.

