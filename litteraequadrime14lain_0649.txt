AN. 1554 045

Quaedam ex vicinis oppidis optarunt ut Pater diverteret ad
ea sacras habiturus conciones, et vitae rationes erga divina dis-
positurus. Ex nobili praesertim oppido nuntii venientes, Patri
Baptistae litteras sigillo publico consignatas tradiderunt, quibus
impense efflagitabant ut paucos saltem dies sibi daret Pater,
quibus ex ubertate doctrinae vel guttulas degustarent exiguas.
Sed plurimis Valentiae et Gandiae ¹ curis impedito vix necessa·
riis licebat attendere: placidis tamen verbis cunctis respondit,
curaturum se ut, quod tunc non poterat, brevi eis morem
gereret.

Gandiam reversus cupiens Pater ut christianam doctrinam
gandienses omnes et memoria tenerent et animo, fratrem theo-
logiae studiis provectum, concionibus praefecit, ut diebus do-
minicis populum instrueret, decalogi praecepta, fidei articulos
aliaque necessaria, quantum auditorum capient ingenia, expo-
neret. Qui postquam uno anno pensum datum absolvit, suffici-
tur alius iterum incoepturus, quod primus ad metam perduxe-
rat. Praeter hos, fratres alii Gandiae conciones habuerunt in
quadragesima, dum abesset Pater, non sine frequenti hominum
consessu, ita ut nonnunquam ecclesia nostra nimis angusta
esset cunctis capiendis.

Sed quod superioribus mensibus Pater Gandiae fieri prae-
cepit de puerorum institutione, longe omnium tum gratissi-
mum turn utilissimum gandiensibus civibus visum est. Frater
ex nostris unus statis horis quotidie cum tintinnabulo aliqua
oppidi loca circuit, pueros ad doctrinam sacram invitans. Duo
hunc comitantur tenera pueri aetate, qui suavi cantu caeteris
doctrinam tradunt imbibendam. Hosce domum revertentes,
quotquot tintinnabulum vocemve audiunt pueri insequuntur
nec pauci matura jam aetate. Tanta itaque redeunt stipati
turba ut sit necesse, quoniam ecclesia commode tantam multi-
tudinem non capit, theatrum publicae scholae eis aperire. Eo
Pater quidam statim docendi gratia tendit, qui mirum a Deo
existimatur recepisse donum ad puerilis hujus institutionis mu-
nus optime obeundum: tam est is magister cunctis gratus, tan-
taque attentione a pueris auditur, ut habeat supra ducentos,

¹ Collegiis Valentino et Gandiensi simul hoc tempore P. Joannes Baptista de Bar-
ma praeerat.

