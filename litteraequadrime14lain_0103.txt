AN. 1553 99

bus spectatae probitatis atque insignis vitae viris se totos So—
cietatis instituto sequendo consecrare proponentibus ac iam
persuasiS, quorum utriusque vivam hypotyposim atque proso-
pographiam numeris omnibus absolutam ob oculos mox subii-
ciemus. Accedit Patris nostri industriae ac labori indefatiga-
bili, qui messem ex Domini agricultura uberrimam (ut ex
subiectis exemplis mox aperte illucescet) in horreum Christi
collegit, ipsius famuli nostri apud benefactores et amicos so—
cietatis commendata probitas atque prudentia, qui, quo pollet
linguae beneficio ac spiritalis correptionis atque exhortationis,
qua donatus est, gratia, propensos omnium in nos affectus
acrius incitat.

Caeterum, quantum ad studii literarii rationem pertinet,
brevi oratione id complectar. Charissimus frater noster Iaco-
bus Morellus palaestrae philosophicae studium alacri animo
faustisque auspiciis ingressus est, qui, labore adversariO,
Christi praesidio, supplantato, victoriam optatam triumphali
corona insignitus nobis, peracta curriculi periodo, reportavit.
Ego vero sacrae theologiae operam impendo, partito studio
tum in scholasticas controversias tum in sacras scripturas, con-
iuncta nimirum utriusque theologica lectione: linguae etiam
utriusque, et graecae et hebraicae, studium observo. Faxit Do-
minus Iesus ut alacriores semper in nostro pergamus officio ad
cultum augustissimae maiestatis ipsius, qui nos e mundo sele-
git ut sibi toti vivamus.

His, quae oeconomiae nostrae ac privatae et publicae con-
versationis formam, ceu ideam quamdam atque exemplar pro-
totypon, expresserunt, propositis, proximo ordine formae no-
strae quasi imaginem atque effigiem quamdam, originalis
exemplaris imitatricem, partum inquam, qui e nostrae fami-
liae utero prosiliens, solido cibo, non lacte nutritur, et Patris
nostri negotiosam foecunditatem sua pulchritudine atque copia
,aperte loquitur, ob oculos subiiciemus.

Principatum igitur iure meritissimo assignabo sacerdoti,
Christianae pietatis praeconio multis honoram, flandro natio-
ne, singulari modestia ac morum maturitate praedito, Collegii
cuiusdam procuratorium munus administranti, qui Patre prae-
side, sacrorum exercitiorum catechismo eruditus, in tantam
Virtutum omnium perfectionem exiguo temporis intervallo ex-

