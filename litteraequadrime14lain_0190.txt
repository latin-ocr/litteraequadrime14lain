186 LITTERAE QUADRIMESTRES

giis adnn'ttendz's, tum ratio Societatis in instituenda juventute,
tum studia humanitatis et ingenuarum artium laudabantur et ad
eas percipiendas incitabatur juventus, cui interfuit Episcopus,
et plurimi canonici, equites et cives. Verum quoniam in hujus
vigilantissimi pastoris sermonem incidimus, non committam
quim narrem quo pacto, ut primum in hanc urbem ingressi
sumus, nos tamquam filios maximo amore complexus, nobis se
totum ex animo obtulit et studium suum pollicitus est, quod qui-
dem abunde praestare cernitur in cura et solicitudine, quam in
nostris rebus agendis suscipit. Jam bis terve invisit scholam ac
magno perfunditur gaudio cum pueros tanta humilitate et pietate
ornatos circumspicit, nec non haud parum ex literis eos capere
fructum intelligit. Solet nonnumquam dicere nomine doctrinae
Virtutes esse inserendas. Is itaque in cunctis rebus opem fert, ac
ille quidem, si divitiis ac mundi opibus afflueret, nobis prorsus
necessaria omnia elargiretur. At vero pro tenuibus suis fortu>
nis, in nos maxima confert beneficia. Verum ut ad id unde
discessi revertar, oratio habita adeo placuit Episcopo nt dice-
ret: “si cognovissem rem tam apte et ornate efficiendam, convo-
cassem (inquit) universum populum „. Oratio satisfecit etiam
civibus, unde nonnulli, qui nos odio hactenus prosequebantur,
jam sunt nobis amici ac studiis nostris favent. Oratione igitur
perorata, quidam eornm, non infimae notae, adeo fuit commo-
tus ut prae gaudio flendo palam praedicaret Mutinam haud
dignam essse nostra consuetudine et studiis, quippe cum locum
commodiorem non praeberet. Praeterea sese totum magna amo·
ris significatione Patribus tradidit et, quotiescumque nobis in
via fit obviam, singularem animum ac studium nobis ostendit.
In hac urbe opinio Societatis diffunditur et in dies accrescit et
adversarii, qui quidem plurimi extabant, in viam redeunt ac
nobis placantur.

Reliquum est ut paucis attingam fructum, qui in animis ju-
vandis per patres est perceptus, qui quidem certe, ut in hanc
ingressi sunt Urbem, se totos contulerunt et ad confessiones
audiendas ac animos coelesti pane reficiendos, tum ad conciones
habendas, quas quidem in nostro templo, et in xenodochio, et
in carcere, et apud vulgo vocatas Conversas magno studio
prosequuntur.

Quorumdam confessiones generales auditae sunt, quod sane

