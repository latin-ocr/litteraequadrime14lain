490 LITTERAE QUADRiMEs'rREs

maxime in circumjacentibus pagiS, qui, sacerdotibus destituti,
ad nos, praesertim in festis solemnibus, accurrunt, humiliter
petentes ut nostri eo contendant, divinum acturi officium. Ho—
rum piis atque adeo Justis petitionibus, etsi non omnino ob
sacerdotum penuriam, tamen, ut potuimus, satisfacere studui-
mus. Atque ita R. P. Gaudanus ¹, uno nostrum comitatus, ad
aliquot pagos in his natalitiis profecti sunt, qui tum sacrifi-
cando tum concionando populum aedificarunt.

Aliae quoque tum plurimae tum gravissimae non desunt
occupationes, quibus P. nostri distineantur tam ipsius Regis
quam hujus almae Universitatis causa. Cum enim fieret quae-
dam hujus Universitatis instauratio atque studiorum perutilis
renovatio, congregabantur pariter in Aula Regia, tum doctis-
simi, tum praecipui, hujus Academiae Viri hac de re diu con-
sultantes, de quorum numero fuit R. Ρ. Canisius, qui in eo
negotio Vel totos saepe expendebat dies ‘·'.

Ipsa quoque Regia Majestas in gravibus suis atque seriis
negotiis saepe et libenter nostrorum opera et consilio utitur.

Hisce accedunt lectiones publicae, quae non minimam tem—
poris partem sibi vindicant. Nam postquam Patres nostri, diu
reclamando quominus in gremium Universitatis adscisceren-
tur, nihil effecerunt, duo Regia voluntate constituti sunt or-
dinarii sacrarum litterarum professores, nempe Rdi Patres
Canisius et Gaudanus, quorum hic secundi Magistri Senten-
tiarum pomeridiano tempore, ille secundum Matthaeum Evan-
gelii interpretationem mane feliciter inchoavit. Rursus, ut
publicis studiis magis consultum soret, visum est Regi ex duo-
bus, qui Collegio professorum praeesse solent, doctoribus
theologiae, alterum assumere Canisium, nimirum, ad ejusdem
Collegii disciplinam instaurandam, et ne in eo quidem Regiae
voluntati potuit Canisius repugnare. Regis animus quam in
dies erga nos magis afficiatur vel hoc non obscure declarat,
quod Patrum et fratrum numerum minui non patiatur, unde
curn illi subolevisset principem quemdam moliri ut aliquos ex
patribus hinc alio abduceret, statim id ne fieret obstitit, atque
ad tuam P.te111, ut nosti melius, literas misit, quibus nostrorum

¹ P. Nicolaus Gaudanusr.
Ξ Videas haec in PoLANCI. Chronico, t. 111, p. 250, n. 561.

