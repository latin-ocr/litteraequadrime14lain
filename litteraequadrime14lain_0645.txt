AN. 1554 641
gium divina misericordia ostenderit beneficia, ab anni 1554 ex-
ordio ad hasce kal. Maias, de more praelibabimus.

Paulo ante anni ingressum ad nos pervenere pontificii iubi-
laei indulgentiae, quas universi gregis spiritualis benignus pa-
stor Julius cunctis catholicis concessit, ut illustriori mentium
ornatu ad sponsum Ecclesiae Christum accederent, efflagita-
rentque ut lapidea inobedientium corda emolliat rebellesque
animos in sponsae suae flectat obsequium ¹. Dictu mirum
quanta spiritus alacritate gandienses oves sacrum Pontificis
summi edictum exceperint3 argumento sit ingens eorum nume-
rUS‚ qui peccatorum suorum veniam consecuturi, vulnera spi-
ritus spiritualibus medicis nudantes, immaculatum agnum gu-
staverunt. Nostri sane Patres, audiendis noxis oppidanorum et
gentis oppido vicinae, diebus quindecim, usque adeo sine inter-
missione laborarunt, ut necessariam aegris corporibus quietem
fraudare integris pene noctibus sustinuerint. Octingentorum et
eo amplius hominum conscientias purgavere Collegii huius
Patres. In iis constat extitisse plerosque, quos mutum daemo-
nium prohibuerat supra vigesimum annum peccata sua confi-
teri. Reperti sunt alii, qui sacrilega verecundia non totum Virus
ad pedes sacerdotum evomuerant, sed idola Laban sibi reser-
vantes ², ea, in quibus manifestandis nulla erat confusio, rese-
raverant. Hac ratione effectum est, quod ex eo videbatur con-
sequi necessario‚ ut et multi totum anteactae vitae curriculum
in confessione fuerint emensi, et 'veri domini multis bonis iam
dudum per Vim ablatis fuerint restituti.

In Virgineae Purificationis festo, 2³ post mediam noctem
hora, convenere in ecclesia Collegii fratres omnes, ad quos
e suggestu spiritalem habuit orationem Pater Doctor Baptista ³,
ad perfectam vocationis nostrae observantiam sponte prope-
rantes adhortans: deinde, animis ad Deum oratione conversis,
ante sacrosanctum Christi corpus, vota, quibus Societati sese
addixerant, innovarunt, ut unusquisque ab aliis audiretur, Pa-
tre Baptista praeeunte, caeteris autem, quo ordine ab eo accer-
sebantur, succedentibus. Immolata hac voluntatis tamquam
vera laudis hostia, hilarissimis lachrimis suffusi, Missae sacro

 

¹ Vide Pomxcx, Chron„ t. 11¹, passim, praesertim pag. 43.
2' Gen.. xxm.
5 Joannes Baptista de Bai-ma.

T.11. 41

