AN. 1553 115

sacrificasset (in quo sacro multos habuit communicantes utrius—
que sexus homines), statim egressus e templo currum expe-
ctantem invenit, ut in pagum quemdam et illic sacrificaturus et
concionaturus sese conferret. Cum enim multis abhinc mensi-
bus nullum illic Pastorem habuissent, enixe rogarunt ut e no-
stris aliquem per Natalitias Christi ferias loco Pastoris habe-
rent. Quo in loco laete quidem acceptus et retentus est Pater, *
magnamque sibi messem comperit, tum in visitandis et conso-
landis infirmis <quorum etiam confessiones audire, et animas
Dominico corpore communire curavit), partim in docenda iu-
ventute, quam in templo collegerat, et in admonendis illis ru-
sticis, quos concione quotidiana ad pietatem exhortabatur. In-
gressus domum quamdam, reperit ibi senem, ac prorsus decre-
pitum nonagenarium, qui et lachrymis et gestibus declarabat
satis quam grata sibi esset Patris praesentia, de cuius manu
posset sacram synaxim suscipere. Diutius quidem illic, quam
manere statuerat, detentus est. Abiens autem,vvix eos compe-
scere potuit, ut munera, quae offerebant, sibi ipsi retinerent:
multumque illi promiserunt pecuniarum, si festivis redire die-
bus vellet ad concionandum.

Viennae ab afflictis et desperatis idem Pater Canisius adiri
iam coepit et accersiri ¹, quod sparsus de eo rumor videatur,
quo pacto quibusdam miserrimis, Christo favente, subvenerit.
Ex quibus una, multo iam tempore decumbens, omnem suae
salutis spem amiserat, et neque a medicis curari, neque a con-
fessariis consolationem accipere potuit, quia se a Deo relictam
aiebat, magnisque signis comprobabat se correptam et obses-
sam a daemone, ut noster etiam medicus de illa iudicavit. Hinc
in terram saepe prosterni, et huc illuc violenter nocte dieque
detrudi, abripique videbatur3 propalabat aperte gravissima
prioris vitae peccata. propter quae iuste se damnatam, seque
daemoni traditam asseverabat. Quare cum pater ad illam ve-
nisset (nullus enim confessorum ² curam illius habere voluit ⁷*
amplius), eo permovit primum miserrimam, ut integre peccata
totius Vitae confiteretur3 deinde, tum orationibus, tum adiura-

Martinus scripserat: idem Pater iam coepit visitari et accersiri.
2 Sic Martinus: Polaticus confessariorum.
5 Polaticus volebat.

