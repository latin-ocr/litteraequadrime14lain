AN. 1554 629

ta est tandem lectio a quodam fratre Dominicano, qui hic
S. Thomam foelicissime magna ingenii dexteritate aequa-
lique gloria interpretatur ¹. Statimque post exordium lectio-
nis, convertit orationem ad P. Franciscum, multaque de illo,
multa de illius virtutibus integram horam eleganter ac or-
nate dixit magna curn audientium attentione, quae huic dicenti
semper praestari solet, tum praesertim quando ea diceret quae
illum dixisse omnes et vellent et expectarent. Erat enim argu-
mentum totius orationis ut de illis ageret, quae illius tam stu-
pendae mutationis, quam in P. Francisco dexteram Excelsi
operatam omnes intuebantur, initia esse crederet. Quare, sum-
· pta hinc occasione, latissime de oratione, meditatione exerci-
tiisque spiritualibus, quibus interna devotio excitatur, egit,
quantumque proficiant, qui ad haec pietatis studia solent affi-
ci; quibus omnibus magno testimonio erat Patris exemplum
illiusque humilitas ipso etiam audientis gestu relucens, quae
una omnium oculos in se converterat. Nec dubito si illum de
his diutius agere contigisset, uberrimos Christo fructus ex hac
Academia collecturum. Nulla est messis aptior, si tales ope-
rarii contingant. ldque nunc fore nos speramus ⁹². Dedit enim ⁵
fidem P. Rectori caeterisque, qui hoc ab illo exigebant, se hic
verno tempore aliquot dies futurum et nunc illum jam affutu-
rum et credimus et exoptamus. Sed jam satis diu de his. Ad
domestica veniam.

Quamquam multi sunt ingeniO, aetate, indole praeclari, qui
Societatem nostram eligant, exoptent, perseveranterque unam
hanc a Domino petant, tamen, quae P. Villanova est in eli-
gendo prudentia , hunc in fratrum numerum recipit, illum diu-
tius desiderarc permittit. Novem ergo hoc proximo quadrime-
stri ex tanta optantium multitudine accrevere tibi filii, nobis
fratres. Inter hos quidam est Antonius Sanchez‚ Doctor Theo-
logus ex illo Collegio Seguntino, quod nobis tot ac tales fratres
proxime peperit dabitque Christi gratia plurimos. Hic per tres
annos adeo desideraverat noster esse ut nunquam id futurum
prae desiderio crederet. Deus tamen perseverantes exaudit, et

¹ Fr. Paschalis Mancio, Ο. S. D.

2 Quae hic de P. Francisco Borgia et Academia Complutensi narrantur, congruunt
apprime cum iis, quae habet CIENFUEGOS, op. c., lib. IV, cap. xz, ἓ 3; qui tamen ea con-
tigisse ait sub finem Novembris, α’ los fines de Noviembre, hujus anni 1554.

³ Ρ. Franciscus Borgia.

