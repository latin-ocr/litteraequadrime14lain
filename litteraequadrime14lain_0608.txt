604 LITTERAE QUADRIMESTRES

P.‚ obsecro quae inde sint consecuta. Cum iste homo nefarius
renuentem puellam vix posset continere quin hoc tam immane
flagitium, conscientiae stimulis saepenumero agitata initioque
ipsius rei perterrefacta, per confessionem alicui viro probo pa-
tefaceret, scriptura sacra eam superare conabatur. Itaque,
cum semel cuidam ex Patribus fuisset confessa hocque ipsum
1116 deprehendisset, ad revocandam confessionem omnem ire
compulit, praetexens hoc nomine culpam, quod nonnulla animi
perturbatione in illum incensa huiusmodi flagitia retulisset,
affirmans interea quod commercium cum illa habere nullum
esset peccatum, sed ad Loth exemplar sanctissimam maxime-
que spiritalem esse consuetudinem. Verum qui dixit ego sum
pastor bonus, semilaniatam ovem non omnino passus confici;
quin potius eam sua ipsius dementia comprehensam diuque
raptatam eruit ex ore lupi ad ovileque remisit, quo, per eccle-
siae saluberrima medicamenta in pristinam restituta sanitatem,
in numero haberetur caeterarum.

Haereticus quidam, qui iam diu sacra ieiunia comtempse-
rat, sanctos non orandos tenuerat, templum adeundum sa-
crumque audiendum negaverat, confessionem utpote non ne-
cessariam reiecerat, non esse in hostia corpus neque sangui-
nem Christi crediderat: ecce Dei gratia praeventus poeniten-
tiaque admirabili tactus, Patres nostros adivit, ab iisque
perversis opinionibus destitit, ac romanae Ecclesiae penitus
adhaesit. Sed hoc de genere satis. Progrederer namque in im-
mensum, si vellem omnia recensere.

De confitentium autem numero non est quod nunc dicam3
qui, tametsi magnus semper videri potuit, die tamen natalis
Domini tantus extitit ut, a media nocte incipiendo, ad decimam
fere nonam usque fuerint confitentes Verum quod plures ad
confessionem communionemque pellexit attraxitque, fuit quod-
dam a Patribus introductum institutum, nempe, ut qui crebrius
nollent, singulis saltem mensibus domini mensam accederent,
quo die concio de charitate haberetur3 idque non sine magno
factum est animarum profectu.

Sunt et quibusdam exercitia spiritualia exhibita, quos non
mediocrem animarum suarum fructum retulisse dixeris3 siqui-
dem alii, amore religionis accensi, eamdem sunt professi; alii
vero ad caste pieque vivendum deducti; inter alios autem, qui

