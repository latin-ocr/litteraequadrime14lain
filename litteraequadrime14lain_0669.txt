Ax. 1554 665

aliam occasionem praestolamur„ His rationibus, theologo pa-
rum dignis, nobis satisfacere studuit.

Posteaquam consensus theologorum extorqueri non potuit,
supersedimus laboribus hisce. At quidam Societatis amicus per
fratrem suurn, Aedilem S. Sulpitii (qui locus, a jurisdictione
Episcopi alienus, Cardinali Turnensi subditus est), libertatem
Evangelii praedicandi mihi conciliare studuit. At quum Pastor
illius ecclesiae, doctor theologus, nobis parum spei donaret,
frivola ratione petitores repulsam passi sunt.

Tandem consiliarius quidam, impensissime erga Societa-
tem affectus, Dominus Du Mont ¹, his cavillis et multorum ca-
lumniis offensus, strenue rem nostram aggreditur3 adit Epi-
scopum Parisiensem, facultatem mihi petiturus, ut apud san-
ctam Trinitatem postridie concionari mihi fas sit, Episcopus,
alioquin Consiliario familiarissimus, respondit theologos sibi
retulisse Societatem nostram rem esse illicitam seque nunquam
nec concionandi nec confessiones audiendi facultatem nobis
permissurum, nisi, communi more reliquorum Sacerdotum, et
potestati et J'urisdictioni suae subdamur. Iam tertio repulsam
passi Domino negotia nostra commendamus. Fiat optima Dei
voluntas, quam nemo irritare potest mortalium.

Hoc mense Patris impulsu ad Abbatiam quamdam, cui
nondum Societas innotuerat, missus, concionem bis habui iu-
bilaei a Pontifice Summo indulti tempore cum bona religiosa-
rum et astantium auditorum fruge. Mirum est quam benigne
ibidem non modo exceptus ipse fuerim, sed Societas universa
mirifice evecta fuerit, circumcingente me undique Virginum
corona. Laus sit Deo nostro.

De Patris laboribus apud Senatum, quos non suscepisset
nisi coactus tum Episcopi²‚ turn amicorum hortatu ac negotio-
rum occasione, proximis literis latius, ne prolixitate veneran-
dam paternitatem tuam offendam.

Patres fratresque universi prospere Valent, ac suo fungun-
tur offici0‚ seque totos Reverentiae tuae officiosissime offerunt,
tradunt, dedicant, quorum pios affectus sanctaque desideria
sacrificiis et orationibus tuis juvare, promovere, ac perficere

¹ Vide Prat, l. c.. part. 111, lib. 1, pag. 203.
2 Intellige Claramontanum, non Parisiensem.

