624 LITTERAE QUADRIMESTRES

conversantur, partim etiam ex his, qui cum nostris frequentius
confiteri solent.

Multumque adjuvarunt publicae Ρ. Manuelis ¹ de doctrina
christiana lectiones, quas antea habebat magno cum scholasti-
corum et coetu et utilitate3 sed finire coactus est, deesse enim
domesticis negotiis non potest, quibus solis totus vix potest suf-
ficere. Adeo, Christo gratia, crescente numero fratrum, in dies
augentur.

Hic autem illud omittendum non arbitror, quod inter eos,
quos domi exerceri accepisti, fuere viri aliquot nobiles, opibus,
ditione et generis claritate florentes, raro enim solet id genus
hominum ad christianae pietatis studia affici. Ex horum pro—
fectu magnos speramus Christo fructus proventuros. Multum
enim interest quales rectores Christiana respublica habeat, quo-
rum vita et mores facile a caeteris in exemplum trahuntur. Re-
feram tibi de uno (et ab uno disce omnes) speramusque, quae
Christi est bonitas et misericordia, similem in reliquis Vitae mu-
tationem. Erat in nobili quodam Carpetaniae oppido Doctor
jurisperitus magnae apud populum authoritatis, quam sibi con-
ciliaverat aetas grandis, munera publica, quibus saepe fungi
solet, tum divitiae, quae illi affatim suppetunt. Sed quod ple-
rumque solet his contigere, quos in altiori gradu fortuna collo-
cavit, nec tamen, ut par erat, moribus dignitatern exornant,
quod eorum vita, tamquam in sublimi posita, ab omnibus attente
perspiciatur, non bene apud populares audiebat, adeo ut illius
mores ingeniumque difficile in proverbio circumferrentur.

Hunc ergo Dominus Jesus, qui quacumque hora non renuen-
tes paratus est ad se adducere, vocavit, inclinata jam die3 56-
ptuagesimum enim annum ingreditur; ardentissimoque animi
affectu exercitia spiritualia a Patre petiit (quod magis mirum
est quod haec aetas et dura et inepta ad haec solet esse, in his
potissimum, qui reliquo vitae tempore in aliis insenuerunt) tan-
tumque profecit, ut verum experiamur illud Evangelium: Hi
novissimi plus omnibus una hom fecerunt. Nunc ergo omnium
in se unum oculos vocesque convertit3 admirantur in illo novam
humilitatem repentinamque metamorphosim; diligunt insolitam
benignitatem, subolfacientes in eo novum spiritum christianae

¹ P. Emmanuel Lopez. Vide supra, pag. 5021.

