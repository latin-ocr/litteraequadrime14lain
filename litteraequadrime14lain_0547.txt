AN. 1554 543

cessent Deo opt. max„ quod nos huc transferre dignatus sit,
gratias agere, tum qui diversi a nobis habitant, summo tenean-
tur huc commeandi desideriO, atque adeo nonnulli nobiles huic
viciniae commigrarunt. Quid quaeris? Tantopere et amor et
charitas et multitudo ad conciones atque doctrinas concurren-
tium in dies magis magisque crescit, ut nos compellamur ca-
paci aedi curam laxitatis adhibere, idque ante aedificationem,
quam expectamus3 quae in brevi conficiatur non est dubium,
praesertim cum non solum Rex sed pariter et caeteri Principes
et universus populus prae se mirificum animum pro se quisque
adjuvandi ferant. Ac Rex quidem aedium descriptionem confi—
ciendam suscepit. cujus quidem certe fundamenta essent iacta,
nisi Principis, eius unici filii, quem Deus in aeternam gloriam
evocavit, praematura funestaque morte intercepisset, quae illius
juxta et Reginae animum acerbissimo vulnere sauciavit , quam-
quam id ita moderate ferant ut non minimum magni christiani-
que animi specimen exhibeant. Praeter quos ac principes viros,
nonnulli privati homines jam nunc partim nonaginta, alii tri-
ginta, alii quinquaginta, nonnulli 250 aureos nummos ad opus
pro suis quisque opibus pollicentur ultroque offerunt. Taceo
multa privata bona, quae sane quotidie ecclesiae donantur,
quatuor optimos calices, magnifica aris ornamenta, tabulas pi-
ctas, vestes sacras, et pretiosum magnificumque sacrarium,
quo nunc continetur servaturque sanctissimum Sacramentum
quod si omnia admitteremus, profecto multo plura donarentur3
sic enim existimant lucrum valde magnum facere quicumque
nobis aliquid donant. Ita commoventur quod eas ac paucas qui-
dem casas habeamus ut nihil dubitem quin brevi conficiatur
opus, si prima manus accedat; ac quidem id ut confirmetur
summa illorum in nos beneficia multoque plura conferendi vo-
luntas, quam quotidie declarant, facit. Quamplurimi praeterea
ut dant portiones pecuniarias, quod hic sane fieri solet; ut pol-
licentur; ut nobis in mentem nonnunquam veniat quam male
vestras peras imitemur.

Hujus domus Praepositus est Dominus Goncalvus, qui in
praesens tum doctrinarum, quae ubique locorum habentur,
curam gerit, solusque omnem istum laborem sustinet, quod
Pater Goncalvus Vaaz in morbum incidit 3 sed a proximo do-
minico die Doctor Torres, qui Provincialis collega est, docen-

