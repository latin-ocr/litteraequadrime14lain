642 LITTERAE QUADRtntES‘rRES

interfuerunt et Dominum coeli, cui se dicaverant, quasi futurae
gloriae pro sua oblatione pignus, acceperunt, mensae domini-
cae participantes.

Quadragesima adventante, Pater D. Baptista Fontenente ¹,
oppidum frequentia ac civium nobilitate conspicuum, se contu-
lit, ubi non minor divini eloquii necessitas quam desiderium
Patris audiendi oppidanorum animis ingruerat. Factiones mul-
tae, inimicitiae publicae, 'caeteraque multa huius generis vitia
doctorem, Vitae exemplo ac doctrina insignem, postulare Vide-
bantur: incolas autem ad Patrem, qui tantum ex nomine eis
innotuerat ‘·‘, et ad Illustriss.m Ducem Gandiae ⁵ legatos mise-
rant, illum flecti se sinerent orantes, hunc ut eos precibus apud
Patrem iuvaret. Expedire se non potuit Pater ab ea cura 3 abiit
igitur illuc duobus comitatus operariis, qui meterent spirituale
frumentum, cuius dedisset Dominus semen incrementumque.
Ad xenodochium, pauperum hospitium, diverterunt, nec ut
inde alio migrarent compelli potuerunt3 aiebant quippe illud
pauperum Societatis nostrae esse hospitium, siquidem erat alio-
rum pauperum.

Dies quadragesimae vicini, quos carnisprivium vocant, tran-
quilli, praeter inveteratam consuetudinem, habiti sunt; nam
cum intellexisset Pater Baptista ludos parum honestos ab omni
aetate sexuque in publicum prodire iam, fratres, quos secum
habebat, misit eis obviam, ut vehementi oratione coepta intertur-
barent consilia. Quod successu non caruit3 nam eis populum ad
divinum verbum inclamantibus, omnes, relictis ludicris, ad seria
audienda convenere: nec cessatum antea est quam omnes ludo-
rum apparatus disparuere. Nec multo post funambuli spe-
ctacula in foro parata cum essent, populusque ac magistratus
spectatum accessissent, misit fratres, qui cum eo erant, Pater
Baptista, qui pro se orarent magistratus, ut funambulum abire
juberent, nec paterentur id genus ludorum populo obtrudi, ubi

¹ Sic: hispanice Onteniente.

‘—' Mirum certe legenti hoc videbitur nec explicatu facile ; saepius enim jam anteactis
annis Pater Joannes Baptista de Barma in oppido Onteniente suerat, ut videre est in
PoLANCI chron.. t. 11 et 111, etin pluribus supra jam editis quadrimestribus litteris.

'³ Carolus de Borja, Patris Francisci de Borja filius, qui “aberat toto hoc anno Gan-
dia propter quamdam dissensionem et injuriam illatam nobili viro valentino, auctori-
tate Regis egredi jussus ex tribus illis regnis Aragoniae, et in civitate, nomine Βαεα,
in Baetica exulabat„. Pomxcus. chronicon, t. w, ubi de Gandiense Collegio agit.

