AN. 1553 295

strum magnifice extollunt, sed privilegia a summo Pontifice
a nobis concessa parum approbant, quod nonnulla Episcopo-
rum et curionum iurisdictioni adversari ct malorum occasio-
nem, Praepositis Societatis ab officio deflectentibus, minari
censeant.

Reverendus Dominus Decanus Theologicae Facultatis et
Dominus Doctor Pelletier‚ cui Diplomata nostra ab ipsis prae-
fectis Facultatis (quos deputatos vulgari nomine nuncupamus)
tradita sunt discutienda, ac plerique Deputatorum satis mo-
deste et humaniter Patrem exceperunt et prudentissime no-
strum tractavere negotium.

Iam tertio aliquot deputati super Societatis nostrae conces-
sionibus discutiendis in Collegio Sorbonico congregati fuere.

Abbas claravallensis, Ordinis S. Bernardi, Doctor Theo-
logus e numero deputatorum, satis nobis favit cum plerisque,
qui tum aderant, exceptis aliquot articulis, quibus paucissimi
suffragati sunt ¹.

Doctor Franciscus Joverius, solemni more per Pedellum a
Collegio Deputatorum vocatus in testem, testimonium reddidit
integritatis eorum, quos ipse Lovanii et Lutetiae e Societate
noverat.

In prima et secunda congregatione. Pater ad secundum
eorum concilium accersitus, multorum rationem reddere debuit
ab ipsis interrogatus.

Antepenultima die Aprilis proxime elapsi, Deputati quar-
tum comitium, adiunctis tamen aliquot aliis doctoribus inferio-
ris ordiniS, celebrarunt super nostrae causae decisione delibe-
rantes, ut hi qui tunc praesentes erant, ceu praecipui fere
omnes, ea, quae postridie universo Doctorum Collegio propo-
nenda erant, diligenter discuterent. Ad hanc synodum, Pater
quoque advocatus est ut redderet rationem eorum, quae postu-
larentur ab ipsis. Quam varia ibi Societas iudicia subierit, nemo
facile crediderit, qui gesti negotii ordinem non conspexerit.
Tot tamque venenata in Societatem Jesu obtrectationum iacula
grandi impetu ab adversariis coniecta sunt, quae Societatis
nomen si non extinguere, saltem offuscare possent facile, nisi

¹ De iis omnibus. quos hueusque nominavit Clayssonius, vide POLANCO, Clzronz'con.
t. 111, pag. 291, et ΡκΑτ, op. cit.

