032 Li TTERAE QUADRIMESTRES

respondit sibi jam non suo arbitrio vivendum esse3 relaturum
se omnia ea, quae dicerent, ad Praelatum, cujus judicio res suae
geri deberent; et quo res divinis auspiciis gereretur, duarum
horarum inducias ab illis exigere, quibus negotium hoc Christo
Jesu commendaret, seque illos ut identidem facerent obnixe ro-
gare. Nullam aliam praeter hanc unam vocem lachrimae, pre-
ces, commenta, minae denique, quibus jam coepta est res agi,
extorquere a juvene potuerunt. Vicit denique hujus simplex
obedientia illorum astutiam, hujus constans perseverantia illo-
rum impietatem et iniquitatem victique manus dederunt, ac die
altera dolos et commenta illa detegunt, facta esse omnia ut
illum a proposito avocarent. Veniam a juvene petunt confusi-
que discessere. Pulchrum profecto triumphum dignumque vete-
rano etiam Christi milite.

Studia nunc inter fratres majori qua possunt, cum quiete
praecipuoque ardore tractantur. persuadereque sibi incipiunt
nonnulli studere nos. Qui enim logicae student, primas tenent,
ipsorum etiam commilitonum testimonio, inter quos nostri
multo cum studiorum nomine et integritatis versantur.

Sed quod potissimum ad te scribendum Videbatur, consulto
in hanc ultimam epistolae partem rejeci: ut de adventu Ρ. Na-
talis ad te referrem. Multa enim mihi de illo, de his, quae feli-
cissime mense integro, quo nobiscum commoratus est, gesta
sunt, scribenda suppetunt, multa de tuis sanctissimis statutis et
legibus, qua fratrum expectatione, quo animarum gaudio exce-
ptae suerint, quanta cura ac diligentia uno omnes consensu in-
violabiliter eas servare studeant et se ad illarum normam effin-
gere, quae etiam ex illarum observatione animi tranquillitas,
pax, ordo, vinculum charitatiS, quantus denique profectus spi—
ritualis sequatur3 quae omnia nunc supprimam, quoniam ea a
Ρ. Natali copiosius nosse potes. Unum illud, ne meo muneri
deesse videar, non praetermittam: foelicissime hic a P. Natale
rem Christi gestam multamque lucem et nostris et exteris illius
adventum in rebus Societatis attulisse. Videas nunc omnium
animos in magnam expectationem erectos et optimam futuri
temporis spem ex tam hilari messis initio concepisse. Nescio
enim quid magnum Christi Jesu bonitas ex tuis legibus pollice-
tur et tanquam ex ungue leonem quid in posterum futura sit
Societas subolfaciendum ostendit. Tuum est nunc, Pater, ad

