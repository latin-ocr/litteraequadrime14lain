138 LITTERAE QUADRIMESTRES

expostulent, ut eo concionatum eat, horteturque moniales ut
pietatem relligionemque amplecti velint. Sed cum ipse piis
omnium votis satisfacere non possit, ut est eius animus atque
sincerus affectus, aliquando ea coenobia adit, ibi nonnulla pia
ac santa documenta relinquit, quibus relligiosae illae se exer-
ceant.

Sed ne diutius iis quam par sit haereamus, ad gymnasium
nostrum venio. Scholasticorum numerus idem pene est quam
superioribus litteris R. P. T. scripseramus: omnes singulis men-
sibus confitentur et nonnulli ex maioribus sumunt sanctam Eu-
charistiam; nec parum proficiunt in moribus et litteris. In
pa vero classe sunt octo vel decem adolescentes, nati optimis
clarisque parentibus, qui nobis non parvam sui spem dederunt.
Sunt enim ingenue educati, quieti et valde pii. Domi nostrae
nullus otiatur; unusquisque alterius virtutem aemulatur, cona-
turque, Dei ope fretus, quam maximos in utroque studio pro-
gressus facere, deinde ut sit in omnibus Virtutis exemplum ope-
ram dat. Enitimur etiam pro virili nostra opem ferre proximo
in eo quod scimus et possumus. Quamobrem, P. R.‚ haec tibi
sufficient. Plura certe referre possem, si id te optare et si sci-
rem te nostra prolixitate delectari. Unum tantum a R. P. T.
postulamus, ut Deum Opt. orare velis ut gratiam illam nobis
servis indignis elargiri dignetur, qua te, p. opt., agnoscamus
veneremurque ut veri filii, humiles obedientesque esse possi-
mus. Vale. bononiae iii.⁰ idus ian.rii 1553.

R. T. P. servus in X.0,

HIERONYMUS GALVANELLUS.

Superscmptio in quarta pagina: Al Molto R. in X.0 Padre
il p. M. Ign.⁰ de loyola, Preposito gnale. della Compag.a di [esu
in Roma.

Alsa manu: Ex Bononia.

Et alsa: Bologna, del 53. Ianuar.—53.

