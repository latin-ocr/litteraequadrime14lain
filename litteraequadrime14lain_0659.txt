AN. 1554 655

scripsi, in hac sua urbe operata est, et in dies operatur in
eorum potissimum cordibus, qui illi ardentius inhaerent. Impri-
mis scitote ad hunc usque diem in huius civitatis diversoriis
meretrices ac prostitutas mulieres solitas fuisse manere, qua
de causa in hmoi. locis magnae Deo summo iniuriae fiebant
ob scelera et peccata turpissima ibidem in eum commissa, do-
nec divina ope et Patris diligentia huic malo remedium inven-
tum est, non sine magno ipsius labore, quippe qui a ministro
ad Iudicem et ab hoc ad illum saepe cursitare, speculatores
etiam certis locis constituere, ut exploratis omnibus, quae de
illis comperissent, nobis referrent, et demum totis viribus con-
tendere ut quaestuarias illas foeminas a diversoriis expelleret.
Factum est etiam divina misericordia ut quidam matrimonium
contraherent, ex quibus partim sex, partim 10, aut etiam 12,
annos in mortifero concubinatu perseveraverant, utque alii
quamplures, turpissimum illud peccatum detestantes , concubi-
nas dimitterent3 id quod ab illis nunc precibus instando, nunc
poenis inferni et mortis memoria terrorem incutiendo, conse-
cuti sumus. Odium porro ac malevolentia, iurgia et contentio-
nes non ita vigent nunc ut antea3 siquidem, quod potuimus,
laboravimus, ut concordes et unanimes oes. redderemus. Quare
iarn hic inter eos mos est ut, ubi primum aliqui a gra. desiliisse
sentiuntur, continuo vocemur ut per nos illi ipsi in gratiam
redeant et in pace constituantur. Ad quod nos quidem instru-
menti officium exequimur3 virtutem divina bonitas praestat et
defectus nostros perficit ipsa, quae per carnis mirabilem as-
sumptionem ad nos descendens, primum hominibus pacem, ut
rem summopere necessariam, bonae voluntatis donavit3 atque
isthuc sane oes. mirantur tantam scilicet pacem et concordiam
inter eos esse, qui ita nuper vindictae amici, ita superbi ac in-
solentes fuerant, ut non solum malum pro malo sed etiam pro
bono malum redderent, nunc, laus deo, nec malum pro malo
sed potius pro malo bonum: ut saepe ipsi experimur, dum
iidem, quibus accidit aliquando iniuriis ac contumeliis affici,
quid in huiusmodi rebus sibi sit faciendum a nobis petunt; qui-
bus consilium damus ut iudicio potius quam armis contendant,
idque, ut eorum animos odio purgemus, quietem conscientiis
et pacem in proximos facilius comparemus. Nec mirum certe,
si regnent hic odia , seditiones, etc. ‚ cum ad id tam idonea sit

