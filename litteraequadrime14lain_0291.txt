AN. 1553 287

denter gubernandO, fungi; quod proxime elapso paschate prae-
stitit. Alteri sacerdoti (qui iuventutem in Gallia instituit, con-
cionatoris seu Ecclesiastae dignitate aliquando functus) tradita
sunt a Patre exercitia. Is haud mediocri spiritalis vitae profe-
ctu Patri satis placuit3 nondum tamen ad ullam religionem cer-
tum animum appulit, quamquam nostri numeri augendi spem
nobis reliquerit. Precamur Dominum ut, secundum beneplaci-
tum sanctissimae voluntatis suae, ipsum sua vocatione digne-
tur, qua ad summum Christi honorem ubique semper spectan-
dum optime fungi possit. Postremo, hisce diebus elapsis, sacer-
doti, ternarium exercitatorum numerum perficienti, nobis fami-
liarissimo, iuris Licentiato ac theologiae multis annis Lutetiae
operam impendenti, animarum cura gravato, Pater nostrorum
exercitiorum partem impertitus est, quae proxima hyeme per·
ficere instituit, liberior tum a distractionibus futurus. Is mox
etiam ante Pentecostem ad paroeciam suam iter adornat, sitam
in ducatu Burgundiae, in qua aliquando moratus est Sacra-
mentorum et verbi ministerio functus. Is erga Societatis seque-
lam affectus est, si Dominicae vocationis impulsu (ut ipse nobis
sponte sua fidem dedit) ad ullum religionis statum animum
adiiciat, ad nos convolaturus. Est sacerdos quartus, ante hos
nostris exercitiis eruditus , frequentissime in nostro sacello
sacra celebrans mysteria, qui ad nostram accedere Societatem
impenso optat affectu, quem corporis multis laboribus contra-
cta infirmitas hactenus remoratur. Faxit Dominus Jesus Chri-
stus ut, quorum piis votis ac desideriis Societatis nostrae se-
quendae, naturae vel aetatis impedimenta obstant, individuam
cum Christo societatem in coelo consequantur.

· Caeterum Rflus Pater noster confessionum audiendarum
consuetudinem pene quotidianam in aede Divo Cosmae sacra,
nostrae Paroeciae Ecclesia, diebus communibus ac profestis
frequentat non sine animarum salutis promotione. Diebus Vero
sacris, in Abbatia Sancti Germani, confessionis et communionis
sacramenta petentibus pro more ministrat. Inter reliquos, qui—
bus Pater a confessione fuit, unus et alter emerserunt, qui
poenitentiae insignem fructum retulere ac nobis gratiarum
actionis Deo reddendae novam praebuere occasionem. Adole-
scens, animarum onere gravatus, preces canonicas, quarum
necdum methodum didicerat, multos annos Christo et Ecclesiae

