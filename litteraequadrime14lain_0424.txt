4¹20 LITTERAE QUADRIMESTRES

rum dictu quantum ad suscipiendam Xst fidem incitaretur. Sed
hostis antiquus non ferens suam ab anima illa deiectionem,
non iam ut prius illum tentare, sed longe validius, omnique (ut
dicitur) telorum genere coepit oppugnare. Et primo quidem
tentans si quo modo posset ab illo, quod conceperat, desyderio
eius mentem avocare: immittebat ei memoriam pecuniarum,
generis nobilitatem, rerum amorem, fluxam saeculi gloriam.
Quae cum parurn prodesse conspiceret, gravius eum aggredi
non est cunctatus. Modo enim et animi et corporis, qua pol-
lebat, in periculis fortitudinem; apud suos foedam ignominiae
notam et vicinum satis adipiscendae libertatis tempus sugge-
rebat. Quibus rebus magnam callidus ille serpens cogitationum
nubem ei suscitabat. Quae omnia daemonum tentamenta eo
processerunt, ut audire ipsos, ac si aliquot secum essent amici,
pollicentes sibi videretur; ac ita pollicentes ut quodvis aliud
potius deesse quam illud quod pollicebantur posset. Adde quod
silendum nobis non est. Quadam videlicet nocte in oratione
posito, quam, pro veritate sibi manifestanda, coram crucifixi
imagine a multis iam noctibus fundere consueverat, reprae-
sentasse daemones propriam orantis imaginem, quumque eam,
veluti in terra (ut sibi videbatur) positam, esset intuitus, ita
eam cernere sibi visus est deformem, ut pro ingenti, quo est
perculsus timore, licet natura esset intrepidus, gravi corre·
ptus febre, decumbere cogeretur; itaque territus maleque affe-
ctus mansit illa die. Omittam hic, ne sim plus aequo prolixior,
quemadmodum singulis noctibus, ut primum se orationi dabat,
valido gravatus somno ad terram caderet. Cum igitur tot ac
tantis inimicorum insidiis atque fraudibus undique se videret
circumventum, uni ex Patribus ea, quae contigerant, ferme
omnia patefecit. Cumque ab eo fuisset edoctus Dnicae. crucis
vexillum, et fidem ad Dnum. inexpugnabilem nobis murum
esse, illo deinceps adversus insultantes hostes muniebat sese.
Tantumque inde habuit auxilii, ut de fidei nostrae veritate
amplius non ambigeret. Immo vel hoc uno assereret “argu-
mento Christi fidem esse veram facile posse comprobari, quod
tantum sit in hoc signo virtutis, ut daemonum acies ab ea vi-
cta profugiat, ac veluti fumus territa evanescat. Mirum stu-
pendumque ad propositum hoc subdam prodigium, et quod ad
Christi gloriam faciat maxime, quod Thomae opera, priusquam

