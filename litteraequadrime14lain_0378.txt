374 L1‘rrERAE QUADRIMESTRES

pium vendicabunt, quae post ultimo ad vos scriptas proxime·
contigere. Itaque non incongruum videbitur, si ab initio scho-
lae nostrae exordium sumat haec narratio. Ubi in primis intel-
ligat R. V. P. plurimum prius desudatum atque laboratum
esse quam ab iis, penes quos erat praecipua authoritas, potue-
rimus liberam obtinere facultatem aperiendi scholas, et quos-
vis studiosos admittendi: tum quia nullos fere causa nostra
haberet patronos tum quia adversarios non paucos qui impe-
dire magnopere contendebant quod nri. effectum iri cuperent.
Sed divina ope tandem voti compotes facti sumus cedentibus
ac cessantibus his, qui potissimum conatus nostros irritare ac
infringere nitebantur. Prius quam hanc facultatem obtinuisse-
mus, multi quidem accedebant studiosi, quos parentes nobis-
obtrudebant erudiendos, quibus cum responderemus id non
prius licere nobis quam accepissemus facultatem neque sic re-
primi poterant quin in dies numerus cresceret sic oblatorum.

Postquam itaque innotuit nobis factam esse potestatem le-
gendi, magna sane puerorum turba, brevi temporis spatiO,
scholas nostras frequentare coepit, in quibus, cum non sint
ipsi pravis imbuti opinionibus, licet facile praeter litterarum
doctrinam, ea quae ad pietatem spectant fundamenta colio-
care. Inter hos sunt liberi non paucorum, qui tum in aula re-
gia tum in hac civitate, primaria authoritate fulgent et praeci-
pua gerunt officia. Plerique etiam vellent suos nobiscum sub
eodem tecto iugiter commanere, quorum piis desideriis spera-
mus propediem nos satisfacturos, ubi nimirum major commo-
ditas aedificiorum sese obtulerit, sive in hoc eodem, in quo
degimus, monasterio, sive alibi, in vicino aliquo loco aedes
illis conduci ac parari poterunt. His accedit quod, cum omnes
die quoque veneris nobiscum pulchro ordine ac modestissime
procedant in solemni processione vel supplicatione (quae sm-
gulis ltebdonzczdz'sfit) ¹ in templo summo (ut vocant), populus
hinc non mediocriter aedificatur. Omnes non in plures quam
in tres classes seu locos sunt distincti, quamquam in duabus
classibus inferioribus diversi sunt ordines, cum ipsi non ejusdem

sint captus ² aut conditionis. Doctrinam christianam audiunt '

¹ Italicis descripta interseruit Polancus.
² Capacz'tatzs scripserat Erardus.

