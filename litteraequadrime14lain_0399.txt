AN. 1553 395

ecclesiasticis non mediocriter sint admirationi. Ad haec vir
quidam, et sanguine [et] censu multiplici, [amicus] ¹ Regis, qui,
nitidiori cultu ac prophano luxu, reliquis adeo in Regia domo
praecellebat, ut varius ejus ornatus, vestis discolor multi-
plex toga, et aliis invidiosa, et frequens cunctis esset in ore,
ab ipsa Regia domo ad nostrum tuguriolum, tanquam ad salu-
tis suae asylum, pervolans, Patrem Gonzalez ², qui nobis modo
praeest, convenit. Hic vir insignis, exercitationum cursu per—
actO, sic novum hominem, qui secundum Christum Jesum est
formatus, induit, ut cunctos in sui admirationem, et nobiles et
religiosos quosque, merito rapiat; propriis siquidem relictis
laribus negotiisque non utcumque involutis simul atque cuncta
numerosa turba, in qua antea praecellere solebat, quodam—
modo spreta, in remotam atque adeo ignotam quamdam re·
giunculam, ut melius Deo vacare posset, concessit.

Quatuor, his diebus proximis, sese nostro contubernio ad-
junxerunt 3 tres quidem theologi ac magnae expectationis viri,
quartus vero et bene doctus et spectatae indolis adolescens est.
Sit Christus Jesus in operibus suis benedictus in saecula.
Amen.

Haec pauca, Rde P., ex his, quae proximis his mensibus
Deus optimus maximus apud nos operari dignatus est, quae
ad te scriberem occurrebant. Tu vero, P.1· admodum observan-
de, ut post hac in negotio Christi simus diligentiores, in tuis pre-
cibus nos commendatissimos habere dignaberis.

Salmanticae, 6 idus Septembris 1553.

¹ Haud percipi potest quid hic scriptum sit, an adventus, an advectus, aductus, ete.
’ὲ Ρ. Joannes Gonzalez*

