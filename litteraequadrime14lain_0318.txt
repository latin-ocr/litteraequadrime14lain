314 LITTERAE QUADRIMESTRES

bus et lacu desperationis ad serenitatem quietae vitae reducti
sunt. Una mihi retulit (proba tamen ac magna in mundo ma-
trona) nisi hoc impedivissem confessionis medicamine, quod se
pridem mala interemisset morte. Alia quoque ex desperatione
ob nimiam iracundiam veneno se necare volens, infecta (ut
ipsa existimabat) seu venenata poma secum auferens, clanculo
manducabat3 at aliter divina disponente clementia, ad confes-
sionem venit; quae paulo post pristino mariti familiaeque re·
stituta amori, in bono ferventius proficit, saepius ad Sanctissi-
mae Matris Ecclesiae rediens sacramenta. Nonnulli itidem
utriusque sexus religiosi et saeculares, qui antehac invido no-
strae Societati animo detrahere eamque contemnere atque mi-
nuere nisi fuerunt, tandem, divino in praecordiis concussi
spiramine, non modo ab obloquiis destitere, sed etiam ducti
poenitudine multis lachrimis ad confessionem venerunt.

Sacerdos quidam, variis intricatus diaboli charismatibus,
multum temporis Missarum omisit celebrationem et orationem,
onmia denique pia opera et exercitationes, partim quia, abiecto
animo, se peccatorum posse relinquere consuetudinem despera-
bat, partim quia sibi persuasum habebat eo magis divinam ad-
versus se provocari ultionem, quo plura aut diceret aut faceret
bona opera, nisi prorsus peccator esse desineret, iuxta Psalmi-
stae‚ quod allegabat dictum: Peccatori autem (lixit Dens: quare
tlt enarras iustitias meas , etc. Hinc nunquam placidum domi
forisve ostendens vultum, morosus, torvus, sua molestia totam
afficiebat familiam, a quo autem nobis confiteri coepit, omnia in
meliorem mutavit statum, domi placidus, foris magnae aedifica-
tionis exemplar, saepius confiteri ac celebrare perseverans,
prout pium christianumque decet sacerdotem.

Nec hac nostra dumtaxat Lovanienses fruuntur opera, sed et
Mechlinienses, Antuerpienses, aliisque de locis remotioribus
huc sedulo adventantes , post confessionem sive generalem
(quam plurimi faciunt) sive communem, Dominum laudantes
cum gaudio et exultatione domum redeunt. Ubi vero ad nos ve-
nire non licet, ibi noster multum desideratur adventus. Ipsis
feriis (ut vocant> bacchanaliorum, dictante Domino simul et san-
cta consulente obedientia, paternos visitavi limites, ubi praedi·
ctis diebus, uti omnibus fere in locis, non tam christianos quam
infideles se homines ostendunt, quasi licite et hoc tempore con-

