AN. 1553 493

constitutionibus, spiritus sumebant, ut, obliti quae retro sunt,
ad anteriora se extenderent, tum etiam quod P. Natalis ea, quae
isthic hauserat, tam magna charitate effundebat, ut tuam
P. nobis audire videremur, cum de omnibus perfectae vitae
instrumentis, paupertate dico, castitate, sed praecipue obedien-
tia quotidie loqueretur. Illud credo, numquam venisse fr‘atres
ad audiendum, veniebant autem fere quotidie, quin inflammati
discederent virtutum harum amore.

Post aliquot dies venit Ρ. Franciscus Borgius (sle), quum eum
saepe rex suis literis accersisset. A rege universaque ejus fami—
lia humanissime exceptus est; ad Veteres enim necessitudines,
quas cum P. Francisco habebant, magnam attulit accessionem
existimatio, quam de ipsius habent virtute, quod ipsi, qui de se
tam submisse sentit, non poterat non valde molestum esse. Mox
autem in magnis occupationibus esse coepit, curn accerseretur
vel a rege vel a regina ¹ vel a Caesaris filia ² vel inviseretur a
principibus viris. Itaque cum ne tantulum quidem haberet tem-
poris, id tamen, quidquid erat, summis occupationibus ere-
ptum, fratrum utilitati dabat3 a mensa enim de Christi Jesu
imitatione aliquid in medium exponebat, praecipueque de vir-
tutibus, quae in beatissimo ejus fuerunt animo. Bis in nostro
templo concionatus est, ad secundamque concionem venit prin-
ceps Ludovicus attentissimeque, de loco superiori nostrarum
aedium, concionantem audivit, ubi ejus benevolentiae, qua in
fratres est, perspicuum signum dedit; nam eos in eodem loco
ad audiendam concionem sedere jussit, posteaque affirmavit se,
qui hoc ipso divi Matthaei die multas conciones audivisset, nihil
tale unquam audivisse.

Pater interea persaepe in aula reginam, vel Caesaris filiam,
aliasque principes foeminas ad virtutem hortabatur magno cum
fructu, ut omnes cernebamus, cum ea, quae audiebant, studiose
postea flagitarent; coeperunt etiam studiose admodum confes-
sionis sacramentum frequentare, in quo constanter perseverant.

Decreverat P. Natalis fratres, qui erant Olyssiponae, in
ordines suos distribuere, cumque ad eam rem per multos dies
se omnes comparassent, visum est eidem Patri ut commodus

 

¹ Catharina Austriae, Caroli V Imperatoris soror.
2¹ Joanna, Joannis, Portugalliae Principis, uxor.

