Ax. 1554 643

non obscurum videbatur instare turn corporis tum etiam ani-
mae periculum. Obtemperarunt continuo magistratus, et, cun-
ctum ludicrum apparatum dissolventes, populum dimisere et
funambulum oppido discedere iusserunt. Coepit Pater concio-
nes habere ad populum, ad quas non cives solum sed multi ex
vicinis oppidis commeabant: nec multa audientium turba atten-
tionem, quod fieri solet, minuebat: quod hac ratione compertum
est, cum assidue a prandio, nam id temporis destinarat Pater
ad familiaria colloquia, particulariaque animarum negotia cum
civibus domi pertractanda, multos ex notis interrogaret quos-
nam ex eius diei concione decerpsissent sibi suisque cibos, qui-
bus animas reficerent, ordine quid cuique convenire sibi visum
fuerit edisserebant, nec ex concione quidquam ferme periisse
inveniebatur.

Longum esset persequi singula, quae in suam gloriam Domi-
nus peregit concionum ministerio. Quaedam tamen ex multis
perstringemus. Habita de dilectione inimicorum concio persua-
sit quamplurimis in gratiam cum inimicis redire: verum illud
fuit populo gratissimum et, ut par est credere, Deo longe acce-
ptius, quod ostendit quanta sit vis verbi divini. Profectus fuerat
a patria sua quidam Valentiam versus, ut apud valentinos iu-
dices inimicum, quem oderat pessime, in calumniam vocaret:
Domino gressus eius dirigente, Fontenentem pervenit, nam ea
recta itur Valentiam ab eius patria profectis, hic forte in eccle-
siam ingressus audivit Patrem de diligendis inimicis disseren-
tem. Tactus motu cordis intrinsecus, non dissimulavit verita-
tem; fassus est quo animo patria exisset et tunc intellexisse
quid sibi esset agendum. Sententia in melius mutata, ad suos
rediit et cum inimico, quem fuerat accusaturus, amicitiam iniit
et benevolentiam. Adolescens alius impia temeritate sacerdo-
tem quemdam sibi infensum ad certamen singulare provocave-
rat, ut mutuis se confoderent vulneribus; quem conveniens Pa-
ter Baptista non ad reconciliationem solum perduxit sed ut hu-
militatis et poenitentiae fidem faceret effecit. Ad sacerdotis
itaque genua provolutus veniam erroris petiit.

Ut publica magistratuum edicta promulgarentur sanctis qua-
dragesimae diebus impetravit, quibus omnium generum ludos,
eorum etiam, qui alio tempore haberentur honestissimi, inter-
dicerent. Bona etiam publica, ab antiquis quotannis occupata

