396 LITTERAE QUADRIMESTRES

CCXLVH

P. Annibal a Coudreto
Patri Ignatio de Loyola.
Messana, 11 Septembris 1553 ¹.

Gratia, pax et misericordia Domini nostri Jesu Christi sit
semper cum omnibus nobis. Amen.

Quia nos verbis pluribus uti vetaS, ubi res paucae sunt,
observandissime in Christo Pater, dabimus operam ut quae
proxime actis quatuor mensibus hic facta sunt, brevissime,
quoad ejus fieri poterit, perstringamus. Atque ut ab eo su-
mam principium, quod piis omnibus et angelis Dei laetitiam ad-
ferre solet, peccatorum conversionem: die festo Beatae Magda—
lenae, circiter 12 meretrices ad templum nostrum adductae,
audita concione ita commotae sunt animo, ut fere omnes redire
se velle ad poenitentiam dicerent. Dedit haec res merendi occa-
sionem probis aliquot civibus, qui cogitare coeperunt ut domum
ad hujus generis mulierculas deinceps receptandas conduce-
rent, et quod, praeter ea, quae manuum opificiis illae sibi pa-
rare possent, ad victum necessarium foret, id de suo suppedi-
tarent. Iamque divina ope, magno et principis et totius civitatis
assensu atque favore, opus hoc confectum est, et domus habi-
tari coepta. Sunt autem in ea fere 14, illis etiam numeratis,
quae curam conversarum agunt. Datur interim opera, tum a
viris piis, tum a mulieribus, etiam nobilissimis, ut plures con-
vertantur.

¹ Autographae, totae manu Annibalis, in folio duplici. nn. 148 et 149.

