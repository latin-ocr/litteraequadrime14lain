AN. 1553 ι 283

auxiliO, quod a nobis'fieri solitum est, plurima deprompserunt
scelera et maleficia, quae antea patefacta non fuerant, hocque
modo, mentis pace comparata, abierunt. ’

Illud etiam velim maxime exploratum habeas, Pater optime,
nos dedisse operam ut omnes homines, qui ad nos praevia gra-
tia veniebant, adhortaremur ad confessionis frequentiam, ac
doceremus hoc unum esse singulare medicamentum ad sanan-
das animi aegritudines et depellendas ad vitia propensiones. Ac
Dominus Jesus vim ac virtutem suo verbo per nos pronuncia-
to praestitit, siquidem a Pascha hominum numerus, qui comme-
morationem mortis dominicae communicando celebrant, au-
ctus est, et in dies nonnulli, rebus mundanis despectis, accedunt.

Sunt quaedam matronae divini cultus percupidae, ac Christi
gloriae amantissimae, quae, prorsus pro nihilo habito mundo et
omni humana reformidatione expulsa, magno studio piscantur
tam viros quam foeminas ac plurimos adducunt secum et ad
confessionem et ad convivium coeleste. Quaedam igitur ex his
cum virum suum non posset allicere ad confessionis medicinam,
sese ad eius proiecit pedes, ac tanto animo se gessit, ut voti
compos fieret. Alia ut vir audiret verbum Dei, a quo sane ab·
horrebat, toties eum est precata et hortata ut modo veniat ad
conciones. Hae denique sanctae Christi matronae sunt artifices
plurimorum meritorum in ecclesiam et multarum animarum
gubernatrices.

In nostro templo praelegitur in diebus dominicis christiana
doctrina, quo accurrunt tot homines , ac nonnulli docti, ut locus
sit admodum angustus, nec eos capere possit. Omnibus pro viri-
bus satisfit, quod maxime hoc probatur argumento, quod, lectio-
ne absoluta, plurimi confessionem adeunt. Visuntur et pauperes
aegroti in xenodochio ac adiuvantur tum concionibus, tum pri-
vatis exercitationibus, tum confessionibus, ubi non mediocris
fructus nascitur. Eodem pacto et ii, qui in custodia sunt publica,
adiuvantur, quibus quamvis sit arduum ac difficile fidem facere
ut adversariis parcant, nihilominus tamen tanto conatu id pera-
gitur, ut divini verbi vi tandem deliniantur, et in gratiam redu-
cantur cum inimicis, et etiam hoc modo ad poenitentiam et pa-
tientiam pro Christi amore suscipiendam deducantur. Iuvenis
quidam, natus circiter xx annos, deditus est Societati, et a nobis,
Patris Commisarii praescripto, Ferrariam est missus. Magna

