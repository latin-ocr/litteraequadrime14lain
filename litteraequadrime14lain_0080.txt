76 LITTERAE QUADRIMESTRES

genua tandem Patris supplex devenit, cujus importunitati
resisti non potuit; vocatur Antichius Rocha, firmissima cor-
poris habitudine, vigesimum quartum annum attingens, in
latina lingua non parum, in graecis nonnihil, in philosophicis
et mathematicis satis exercitatus.

Duo equites Conchenses et quidem claro sanguine. nati,
germani fratres, ad hoc nostrum Gandiense oppidum se
contulerant, ut possent in spiritualibus meditationibus sub
Re exerceri3 majorem natu movit desiderium ingrediendi Re-
ligionem et sollicite cum lachrymis petivit ut admitteretur:
non sibi quietum in religione optabat otium sed in duris et
laboriosis operibus vitam agere exoptabat: et quamvis ad per-
fectam devenisset aetatem, erat tamen teneris ac delicatis
membris et minime labori aptis, quodque majus est, litteras
ne viderat quidem. Hinc nata est occasio Patri repudiandi
eum, injecta tamen in futurum spe aliqua; sic tristis et lachry-
mabundus abiit, adeo ut nos etiam in lachrymas commoverit.
Vicarius hujus oppidi, Doctor in theologicis disciplinis, inter
litteratos minime contemnendus, concionator perelegans, etiam
sub P. se exercuit, qui (ut credimus) decrevit pedetentim a
curis, in quibus est involutus, se explicare et postea nostrae se
mancipare religioni, quicquid contigerit, per meas litteras
scies.

Habuit latinam orationem ad populum in festo Divi Lucae
(ut solet singulis annis fieri) unus ex nostris fratribus natu mi-
nimus cum summo omnium, qui aderant, applausu, ad exci-
tanda adolescentum ingenia in otio marcescentia. Oppugnatae
deinde sunt Logicae, philosophicae ac Theologicae Theses pu-
bliee, praesente quidem illustri virorum corona. illustrissimus
namque Dux aderat et perquam venerandus militaris Religio-
nis Monteziae praefectus, Ducis patruus, aderant et ejus ordi-
nis milites (Commendatores vocant) permulti equitesque alii et
viri nobiles: accesserant et consules et de plebe plurimi. Ad
gradus Bacchalaureatus vel magisterii aliqui ex fratribus
promoti sunt. Deinceps coeptum cst in scholis latine graece·
que interpretari atque artium et theologiae studia, ut solebant
antea, tractari. Venit post aliquot dies Illustrissimus ille prae·
fectus, cujus memini superius, venit (inquam) ad nostrum Pa-
trem Baptistam curn summo audiendi liberales artes desiderio:

