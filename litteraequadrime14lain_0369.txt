AN. 1553 365

Gandiae‚ 5. calendas Septembris 1553.
R. Ρ. T. ’
Servus indignus in X.⁰,

· GOVIERNUS.

CCXXXIX

Robertus Clayssonius‚
Ex commissione Patris Paschasii Broet,
Patri Ignatio de Loyola.
Parisiis, 28 Augusti 1553 ¹.

Pax Domini Dei nostri Jesu Christi perfecta nos donet liber-
tate. Amen.

Quae divini numinis praesidio quatuor hisce mensibus a
nobis gesta sunt, levis admodum momenti aestimanda cense-
mus, si curn Societatis nostrae, ubique fragrantissimum Christi
odorem de se diffundentis, praeclaris monimentis comparen-
tur. Verum ut sacrae obedientiae impulsu paternae tuae volun—
tatis pareamus, per capita summatim ea complectemur sermo-
ne, quae gravissimis Ρ. tuae occupationibus haud omnino indi-
gna iudicaverimus.

Principio nostri negotii, apud Facultatem theologicam lan-
guescentis verius quam delitescentis, moram in ipso litterarum
frontispicio intelliget P. tua: cuius taedium adeo diuturnum
Pater noster Paschasius ultra quinque mensium exactum tem-
pus patienti stomacho concoquit. Videtur Christus nos, labo-
rum incremento ac molestiarum onere hactenus exhibito fati-
gatos, recreare haudquaquam decrevisse, donec constantis
patientiae de nobis periculum sumpserit.

¹ Autographae totae manu Roberti in folio duplici, nn. 313 et siat-Nulla in eis est a
Polanco inducta emendatio, nihil suppressum.

