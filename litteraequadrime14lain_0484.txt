480 LITTERAE QUADaniEsrREs

Praecedentium Michaelis Govierno litterarum latina versio ¹.

IHS

Pax Christi cum omnibus nobis. Amen.

Gandiae anno 1553.

Dies est decembris vigesimus, cum haec ad te scribo,
Rev.de Pater, quae ab Augusto mense nobis hucusque pro-
spere successerunt, opitulante Deo. Frequens fuit semper in
nostro templo publicarum concionum usus et christianae do-
ctrinae lectio cum magna auditorum copia3 quanto autem cum
fructu, novit Dominus. Illud tamen ego proculdubio fateor
multitudinem eorum, qui sacramenta hic frequentant, esse pro
magnitudine oppidi ² hac in parte
sit conserendus. Sed et multi ex pueris, qui prima adhuc ele-
menta docentur in scholis privatis, et scholastici nostrae Uni-
versitatis, fere omnes crebris confessionibus assuescunt repur-
gare animos, quoniam adhuc tenerioris sunt aetatis, quam
ut ad sacram synaxim suscipiendam possint commode admitti.
Inter haec etiam nostris Patribus curae est infirmos invisere;
morientibus opem ferre; si quem Viderint egestate opprimi,
petitis undecumque eleemosynis, adjuvare; lites, quas offen·
dunt, componere. Haec, quae in universum scripsi, longum
nimis esset per singula prosequi; exprimam tamen quod te
magnopere oblectabit: erat in vicino quodam oppido invete-
rata discordia, quae omnes fere illius loci incolas dividebat in
duas factiones, adeo sibi inimicas ut altera alterius cladem
in dies moliretur, nec erat qui tantum malurn sedare posset:
missusque est illuc quidam ex nostris Patribus ad eam rem
peragendam, et, Deo gratia, discordia omnis extincta fuit; et

 

¹ Autographum , unico folio non numerato, inter hujus anni quadrimestre&

2 Attrita charta, qua parte olim fuerat plicata , desiderantur quatuor aut quinque
vocabula.

