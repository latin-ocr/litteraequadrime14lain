310 LITTERAE QUADRmEsTREs

odorem, ut etiam patritios colonienses ad evolandum ipsosque
sequendum provocarent filios, quos iamdudum a V. P. osculo
sancto exceptos speramus. Verum quantam nobis minabantur
obventuram tragoediam vix dici potest, qui hinc vel subversio-
nem totius Societatis hollandicae, ne dicam regionis, se timere
iactitabant, nos talem iuvenem, M. Theodoricum puto, huius
Artium Facultatis primaria decoratum lauro, moribus, vitae
integritate, divitiarum abundantia, necnon caterva quasi ami-
corum valde nobilitatum, furtive seducere, omnibus insciis
praesumpsisse amicis, quorum furorem, quoniam ubique mul-
tum possunt magnaque habentur authoritate, tam aulam quam
quorumvis huius patriae magnatum contra nos excitandos ve-
rebantur animos; sed nunc videntes Deum Opt. Max, cuius
nutui subiacent omnia, haud aliter parentum linivisse dolorem
omnemque tempestatem in serenitatis mutasse tranquillitatem
ac si lethaeis cuncta fuissent sopita undis, quasi in barathro ad-
mirationis detrusi, quid cogitare quidve dicere velint nesciunt.

Deus pacis et dilectionis maneat semper cum omnibus nobis,
ut eius, non lingua, sed opere et veritate, beneplacitum implea-
mus, cuius non immerito gratia omneS, provolutis coram te,
Pater, animis, nos V. P. omniumque Patrum ac fratrum oratio-
nibus commendari precamur.

Lovanii 16 calendas Junii an. 1553.

V. Ρ. servus indignus,

ARNOLDUS Hsszms.

stipem-emptio in octava pagina: R. in X.0 Patri Μ.ο Ignatio
de Loiola, generali praeposito Societatis Jesu.

Romae. ’

Et alia manu: Q. Lovanii 17 (sic) calendas Junii 1553.

