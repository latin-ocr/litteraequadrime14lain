644 LITTERAE QUADRIMESTRES

magistratibus, quorum desperata recuperatio magno commu-
nitati erat incommodo, Patre plurimum elaborante, reddita
sunt. Nec mirum quod in Dei digito cuncta is posset, cuius ta-
lem universus populus imbiberat opinionem, ut si quid ad pie-
tatis divinique cultus religionem, si quid ad 'nominum instau-
randam benevolentiam, si quid ad confitentium salutern, si quid
ad infirmorum valetudinem curandam attineret, sic ad eum
quasi sacram anchoram recurrendum existimarent.

Pauperum causam suam esse ducens, eleemosinas indigen-
tibus largiebatur, quas populus postea lubens persolvebat. Inter
alia, xenodochium pauperibus hospitio recipiendis aegrisque
curandis construendum curavit magnificum: nam quo antea
recipiebantur pauperes, exiguum erat minimeque respondens
loci necessitati. Ut annuos etiam redditus clerus decerneret
effecit, ut quidam pueri bona indole instituerentur educarentur-
que, qui canonicis horis inservirent, quod haud dubie ad reve-
rentiorem ecclesiae cultum pertinere cunctis visum est. Publica
oppidanorum vitia nosse impense laborabat, ut infamia notatos
ex tenebris peccatorum ad veritatis lumen reduceret: obdurato
autem quemdam animo, qui ab inhonesta mulieris consuetudine
recedere rogatus noluit, iudices in exilium egere, Patris suasi
auctoritate, ne alios in labis contagionem traheret. Ea concione,
quam de Christi Jesu passione habuit, antelucanam in parasce-
ve, incredibilem pene lachrimarum ac gemituum affectum cun-
ctis concessit Dominus, qualem nunquam alias vidisse, qui adc-
rant, attestabantur. quue crevit Patris Baptistae dicendo do-
lor, ut licet animi sui sensum aut reprimere ‘aut dissimulare
conaretur, cunctis adstantibus affectus compassionis in rne-
tum fuerit conversus; timebant quippe ne Patrem eo loco spiri-
tus pariter ac vita destituerent. Voces sane multorum audie-
bantur inter lachrimas a Domino petentium ne talem virum
sineret tam subito emori; eodemque charitatis zelo suggestum
conscenderunt primates Patrem revocaturi; diligunt enim mire
eum, quem post Pascha discendentem lachrimis prosequeban-
tur, multa, quae amorem testabantur, dona offerentes, et fru-
mentum fratribus nostris Gandiam se missuros pollicentes.
Recusavit Pater cuncta, longe enim id esse ab instituto Socie-
tatis ostendebat, gratis se dare dicens quod a liberalitate Do-

mini gratis acceperat.

