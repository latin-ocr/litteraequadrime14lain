Ax. 1554 , 675)

ut confirment senatoresfnon suffecturos totidem magistros ven-
turis discipulis, Proficiunt mirum in modum; cuius fructus bona
pars Patris Cypriani ¹ conditioni, studio, vigilantiaeque attri-
buenda est. Is gymnasiarcha est primae classis moderator, ubi
graece carmina componuntur et orationes breviores; in ea
explicatur Homerus; habet ad quadraginta discipulos, studio-
sissimOS, qui caeteris dimissis, iamque ex more repetitis lectio-
nibus, in classe remanent longo spatio audita conferentes. Post
festum Resurrectionis declamarunt publice. Interfuit Episcopus
Portalegrensis 2, qui nos plurimum diligit in Domin03 adfuerunt
etiam senatores, multi praeterea nobiles virique eruditi. Decla-
matum est ita eleganter, ut omnibus sit satisfactum. Praece—
ptores affixerunt in columnis atrii nonnulla carmina graeca et
latina. Mirifice delectati sunt pueri hoc spectaculo, supra mo-
dum inflammati. Patres magnopere consolatur filiorum pro-
gressus3 non minus verbera laudant. Nonnulli etiam saepe ro-
gant ut castigentur, maxime nobiliores; quare et gratias agunt
et interim munera mittunt, tametsi non accipiantur. Confes-
sionum cognitioni pauciores student, quorum multo maxima
pars sacerdotum est, aliquot etiam laici. Exscribunt accuratis—
sime quae sibi domi praeceptor excerpit3 unde ante horam
nonnulli accedunt ut id commodius faciant; post lectionem va-
rias quaestiones ponunt magistro, unde magnos fructus per-
cipiunt. Confitentur aliquot ipsi, cum quo communicant quae-
stiones obscuras et difficiles; vix suppetit tempus ut omnibus
possit satisfacere. Adhibetur ei ut puto maxima fides. Infans
Domina Elisabeth ³ nuper eum accersiri iussit ut communicaret
rem quamdam, quam expedivit. Conveniunt multi diebus domi-
nicis et festis ut ab eo audiant fidei fundamenta, quae perbene
explicat. In summa, quod attinet ad virtutes et literas, credo
Deum Opt. Max. Collegium nostrum fovere, ut ipsi melius ser-
viatur et proximorum gratia et aedificatio plus plusque au—
geatur.

Quod vero attined ad ea, quae necessaria sunt ad vitam to-
lerandam et ad inchoatum opus ⁴ perficiendum ad maiorem

¹ Ρ. Cypriani Suarez.

*ὲ Julianus de Alva.

”’ Elisabeth, conjux infantis Eduardi, mater Mariae, Principis Parmensis, et Catha-
rinae, Principis Brigantinae. FRANco, Synopsz·s Annalium, ann. 1554, n. 8.

⁴ Inchoatum Collegii olyssiponensis aedificium.

 

