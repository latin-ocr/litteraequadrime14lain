448 LITTERAE QUADRmffisrREs

rantes summum illum rerum omnium opificem, Deum, sum-
mamque et infinitam sapientiam eodem modo Societatem hanc
minimam et conservare et augere, quo filium suum, cui, sacco
hoc nostrae mortalitatis indutO, opprobria, contumelias, labo-
res, cruciatus ac dira denique tormentorum genera largissime
praebuit, quibus toleratis, in suam conscenderet felicissimam
patriam, atque ita, ab omnibus cognitus et cultus, ecclesiae suae
ageret fundamenta; laetamur etiam dum intuemur Christum
Iesum, ita ut charissimae suae sponsae, ecclesiae scilicet ortho-
doxae, fundamenta, sanctorum virorum morte et eorum acer—
bissimis persecutionibus posuit, sic quoque minimam hanc So-
cietatem, pro maximo erga nos amore, eadem ratione fundare;
quorum consideratio magnam in Collegii Conimbriani adversi-
tate nobis spem dabat, nunc Vero tandem aperte id videmus,
quod tunc (quamvis a nobis intelligi plane non poterat) omni-
potentis manus miro ordine constituebat atque firmabat, cui
soli gratias agere debemus. Voluit siquidem misericors ille ac
sapientissimus Deus qua ratione Christum Iesum, qua ortho-
doxam ecclesiam, qua Patrem ac Praepositum Generalem, no-
strae religionis fundatorem, qua denique universam Societa-
tem conservavit et auxit, eadem perexiguam hanc Societatis
partem moderari ac regere.

Haec itaque tempestas oboriri tunc primum coepit, cum tuae
Pstis iussu P. Symon, Praepositus Provincialis constitutus, Va-
lentiam missus est. Perturbari namque illico multi ex nostris,
vel potius qui nobiscum erant, et quamplurimi ex externis
animo affici coeperunt, quorum (quod res ipsa declaravit) erga
eum benevolentia haudquaquam ea erat, quam ipse existimabam
nec enim animadvertebant, in tuae Pstis voluntate et arbitrio
esse ut, quem velles, praepositum provincialem mutares; nec
etiam ordinem statutaque Societatis considerabant, quibus tres
tantum annos praepositus provincialis regimen obtinere potest.
Nec illud praeterea perpendebant quantum ratio atque aequitas
ipsa Societatisque ordo eam mutationem sine ulla vel suspi-
cione peccati exigerent.

In sibi tandem commissam regionem profectus est, P. Sy-
mon. Conimbricae vero tanta erat multitudo recepta, ut difficilis
laboriosusque et in seligendo delectus et in gubernando ordo
fuerit. Nonnulli tunc. ex discessu Patris Symonis occasionem

