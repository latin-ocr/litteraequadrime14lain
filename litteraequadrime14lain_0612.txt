608 LITTERAE QUADRIMESTRES

etiam nobiles juvenculas, eodem in errore versatas, ad melio-
rem frugem brevi rediisse conspexerimus. Eodem pertinet et
alia quaedam vidua, nobilis illa quidem et perdives, quae cum
genero filiaque mutuis quibusdam dissidiis conflictata diu, nulla
poterat ratione sedari3 sed cum in confessione ac extra preci—
bus et admonitionibus saepe agitata fuisset, obstinata tandem
animo esse desiit, ad melioremque mentem reversa, pacem
cum filia generoque inivit. Virgo quaedam variis cum corporis
tum animi dotibus insignis, ut quae, praeter alias quasdam
artes huic sexui accommodatas, literas quoque politiores probe
didicisset, cum 20 annos quadam in religione perstitisset, ad
ejusdemque professionem admitti nullo pacto valuisset, quod
aliae coenobii ejusdem, licet multis partibus inferiores, hoc non
essent passae, ne propter suam ipsius virtutem praefecta reli-
quarum constitueretur, tanta fuit mole tentationem oppressa ut
omnino egrederetur et in gravissima peccata incideret. Verum
qui dixit ego snm Pastor bonus, semilaniatam ovem non est
omnino passus confici, quin potius eam sua ipsius dementia
comprehensam diuque raptatam eruit ab ore lupi cujusdam,
qui affirmabat nullum esse peccatum quod cum ipso commer-
cium haberet, exemplo filiarum Loth, ad ovileque remisit, quo,
per ecclesiae saluberrima medicamenta in pristinam restituta
sanitatem, in numero haberetur caeterarum.

Haereticus quidam, qui jam diu sacra jejunia contempserat,
Sanctos non orandos tenuerat, templum adeundum sacrum-
que audiendum negaverat, confessionem, utpote non necessa-
riam, reiecerat, non esse in hostia Christi corpus neque san-
guinem crediderat, ecce Dei gratia praeventus, poenitentia
admirabili tactus, Patres nostros adiit, ab iisque perversis opi-
nionibus destitit ac Romanae ecclesiae penitus adhaesit. Sed
hoc de genere satis. Progrederer namque in immensum, sigilla-
tim si vellem omnia recensere.

De confitentium autem numero non est quod multa dicam,
’ qui tametsi magnus semper videri potuit, die tamen Natalis Do-
mini tantus extitit, ut a media nocte incipiendo ad decimam
fere nonam usque fuerint confitentes. Verum quod plures ad
confessionem communionemque pellexit attraxitque, fuit quod-
dam a Patribus introductum institutum, nempe, ut qui crebrius
nollent, singulis saltem mensibus Domini mensam accederent,

