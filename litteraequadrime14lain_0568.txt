,a

564 LITTERAE QUADRlMESTRES

frustra laboravit3 ad confessionem namque nonnulli adducti
sunt, quorum mentes scelerum vinculis ligatae erant ut corpus
ferreis. Liberavit post etiam aliquot ex carcere, intercedens pro
illis apud eos, quibus obnoxii erant. Fratres quoque laici infir-
mos visitabant. Alii, quos in hospitali reperiebant, ad confessio-
nem et communionem adhortabantur3 quibus monitionibus effe-
ctum est ut apud quosdam consequerentur, quod cupiebant.
Alii triremes ingrediebantur atque ibidem multos consolabantur
et ad patientiam animabant. In hujusmodi rebus Patres nostri
occupati fuerunt et adhuc assidue versantur, ita ut videantur si-
gnum sustollere de omni religione bene sperandi et sanandi quod
in his locis contritum erat. Et quo melius mali abusus ex po-
pulo tolli queant, a Prorege poena constituta est gravissima in
eos, qui pererraverint , in concubinarios, in superstitionem mu-
lierum praeficarum et multos denique alios malos mores.

Sunt autem non pauci qui se in nostram Societatem deside—
rant dare et urgent valde praepositum, qui bona spe quidem jam--
diu retenti sunt, sed nil tamen illis (quamquam egregii juvenes.
sunt) certi promissum est ante adventum R. P. Provincialis ¹,
qui diu expectatus fuit et jam paucis ante diebus una cum Pro-
rege huc appulit, et propter varias occupationes nihil illi adhuc
otii fuit ut posset aliquid de illis statuere.

Sunt praeterea 25 virgines, quarum nonnullae nobilissimo
genere ortae sunt, quae mundo renuntiare cupiunt et Deo in
castitate, obedientia et paupertate servire. Harum gratia gnavi-
ter laborat R. Ρ. provincialis ; desiderat enim illas omnes uni
viro despondere, JesuchristO, et in collegio aliquo consti-
tuere, sicut Messanae fecit3 in eo totus occupatus est et spera—>
mus fore ut Deus tam piis conatibus annuat, qui talium votorum
amator est.

Panormi, 10 Calend. Februari, anno 1554.

V. R. Paternitatis,

Tuus indignus servus,

GERARDUS LAPIDIUS.

¹ P. Jo. Hieronymus Domenech.

