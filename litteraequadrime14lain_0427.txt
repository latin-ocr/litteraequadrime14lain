AN. 1553 ’ 423

denique fratres vix possent prae gaudio lacrymas continere,
nedum ab eius amplexibus divelli.

Sed pauca de ipSO, quo videlicet pacto se post baptisma su-
sceptum studeat habere, solum proferemus. Etenim ab ea die,
in qua fuit Dei miseratione tantae gratiae particeps effectUS,
dedit semper operam, non sua fretus prudentia, seu viribus, sed
Χ.ί tantum gratia, ut candidissimam illam et mundissimam
prorsus innocentiae vestem in suo candore conservaret. Ab
omni siquidem peccato et ab omni vitio abstinet, aedificans
quotidie super id, quod iactum est, fundamentum rectae fidei,
virtutum operationem, non ignarus verborum Apli. Jacobi:
Fidem sine operibus mortuam esse. In omnibus, quae aut agit
aut loquitur aedificare omnes enititur, humiliorem semper
locum deligit, minima quaeque peccata vitat tanto studio, ut si
(quod humana fragilitas est) in aliquod inciderit, priusquam
illud explicet confessario, pondus Aetna (ut dicitur) gravius
putat sustinere. Et quod est dictu mirum, quatuor aliquando
aut quinque dies effluunt, in quibus nullam in se noxiam cogi-
tationem deprehendit. Adde quod in fide ita constans, ita robu-
stus est, ut non mirari divinam in eo gratiam non possimus
Asseverat enim quod si ¹ aliquando prioris eum non ad-
moneret vitae, cuius valde poenitet, nunquam sibi turca sed
xpianus. fuisse semper videretur. Merito ergo potentissimum
illud divinae Maiestatis brachium admirantes, canere cum Pro-
pheta possumus: Haec est mutatio dexterae E.t⁴celsz·⁰q212·facz·t
mirabilia solus in coelo et in terra ⁵. Verum de his hactenus.
Tempus enim nos admonet ut iis, quae non indigna scitu adhuc
narrari possent, praetermissiS‚ ad ea quae supersunt prope-
remus.

Nr. Pater ‘² hisce diebus iussu P. Provincialis, Bivonam se
contulit, quod est oppidum Comitis Lunensis ⁵, generi Proregis,
ut inibi aliquot dies moram faceret, ubi per illos dies et concio-
natus est‚ et christianam doctrinam exposuit. Quam quidem

¹ Vocabulum est hic quoddam emendatum, sed ita emendatum ut certo erui non
possit an scriptum sit daemon, an sermo, an memoria, aut quid simile.

2 Ps. Lxxv1‚ 11.

5 Ps. Lxm, 18.

4 Ρ. Paulus d' Achillis, Panormitano Collegio praepositus.

5 Petrus de Luna, Comes de Luna et Dux de Bibona‚ qui paulo ante uxorem duxe-
rat Elisabeth, Joannis de Vega, Siciliae Pro-regis , filiam.

