AN. 1553 447

Praeccdcntium Patris Jacobi Miron litterarum latina versio ¹.

iesus

R. in Christo P.

Gratia et pax Dni. nri. Iesu xfi -sit semper nobiscum. Amen.

Benedictus Deus et Pater Domini nostri Iesu Christi, pater
totius miserationis consolationisque fons, a quo omnis nostro-
rum animorum, tum innovatio, tum etiam profectus, oritur et
emanat. Superiori hoc quadrimestri‚ R. R, quod certissima
hucusque fide tenueramus, experientia edocti plane cognovi-
mus ex iis, quae in hac exigua minimae Iesu Societatis parte
gesta sunt: quanto eam Deus optimus maximus prosequatur
amore quamque eam benigne moderetur. Ob quod immortales
profecto ei gratias et agimus et habemus.

Compertum nobis est quantos (divino ita volente numine)
labores quantasque calamitates R. T. P. (priusquam hanc mini-
mam Iesu Societatem inchoaret) subierit, cognoscimus quoque
Deum optimum maximum in tantis adversitatibus, etsi prima,
firmissima tamen fundamenta iecisse; novimus praeterea multa
intolerabiliaque fere perpessam ab initio Societatem, multis
semper adversitatum fluctibus undique iactatam, ex quibus
tamen tanta provenisse cernimus commoda, tantas subsequutas
utilitates, ut ea ipsa in dies augeatur et crescat, ut mortalium
animi a pravis falsisque itineribus ad Viam rectam reducantur,
ut ii qui antea ipsius erant adversarii gravissimi, nunc eius—
dem, non solum laudatores, verum etiam defensores sint. Ac-
cedit his maxima ac pene incredibilis, tum principum, turn
ecclesiae praelatorum, in nostram Societatem benevolentia, ad
quam Deus Opt. Max. traxisse eos videtur, ut ita facilius
incrementum in dies sumat minima haec ipsius Societas. Ob
quae omnia in Christo Domino maxime gloriamur, conside-

 

1 Apographum, in duplici folio, nn, 569 et 570.

