AN. 1554 533

bat, paucis post diebus discessurus Melitam ferebatur; praete-
rea nox erat nec tutum satis puerum id temporis solum dimitte-
re. Commisit domesticis ut eum, si possunt, emittant. Jussu
ministri unus e nostris, inscio Patre, acceptum brachiis effert
foribus; tum ille lachrimans: Spiritus (inquit) Sanctus huc me
misit; vos eiicitis. Nec tamen elatus discessit; sed, clausa ja-
nua, super limine sedebat tacens ac gemens. His tam certis
tamque insignibus indiciis boni et constantis animi motus Pater
admitti in domum probationis jussit, sicque perseverantiae
praemium, quod optaverat, retulit.

Magnum est Societatis hujus in hac urbe nomen, magna
existimati03 animus bonorum omnium ac ferme praecipuorum
nobis devinctissimus, cujus rei illud etiam sit indicium quod Ju-
rati civitatis noningentas uncias, hoc est, bis mille ducentos ac
quinquaginta coronatos, Collegio largiti sunt, ad emendas duas
nobilium domos , quae commodissime quadrare Collegio viden-
tur. N umerandi praeterea septingenti et quinquaginta coronati;
tribus enim coronatorum millibus venditae fuerunt3 sed hos aut
Collegium, si quando possit, dissolvet, aut a Juratis aliis pe-
tere dono non dubitabit.

In Sancti Philippi ¹ Abbatiam mittitur, qui dominicis diebus
illic concionetur. In Italae quoque coenobio, in quo Abbatia
Proregis fratri collata est 2', duo habitant ex nostris; R. P. El-
pidius et panormitanus Joannes Baptista, illi socius, egerunt
illic a festis Natalis Dominici. Sperandum est concionibus ac
lectionibus P. Elpidii non rudes tantum illos populos sed illos
quoque monachos adjutum iri.

R. P. Praepositus ⁵ una cum Prorege, altero a circumcisionis
Domini die, Panormum navigavit3 adversis autem ventis aliquot
dies Milis ⁴ commorati sunt, ubi interim hospitale quoddam
opera eJ'usdem P. institutum fuisse accepimus.

Haec sunt, Pater optime, quae nunc offerre possumus. Tu
vero pro tua benignitate ignosce inscitiae nostrae atque socor-
diae, quam ut excitare, immo prorsus abjicere, tandem aliquan-

¹ Sanctae Mariae delia Grotta‚ Abbatia Messanensi Collegio attributa.
2' Vide in POLANco, Clzron„ t. 111, pag. 202, annot. 3.

³ P. Hieronymus Domenech, universis in Sic11ia sociis praepositus.
‘⁴ Vide P0LANc1 Chron„ t. 11, pag. 552·

