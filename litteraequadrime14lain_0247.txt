AN. 1553 ‘243

tentium frequentia fuit, inter quos plurimi totius suae Vitae
historiam generali confessione exposuerunt; quidam etiam in-
firmi, nonnulli item carcere detenti, P. Andreae ¹ confessi
sunt.

Creati sunt duo sacerdotes, P. Joannes Franciscus ², P. Ni-
colaus Paradensis, qui etiam in audiendis confessionibus stre-
nue sese exercuerunt, praesertim P. J. Franciseus‚ quod non-
nihil ante P. Nicolaum gradum hunc conscendisset.

Doctrina christiana feria sexta, ut ante, pueris exponitur.
Finierat eam paulo ante ferias paschales Ρ. Andreas; succes-
sit iam P. J. Franciscus, qui eamdem denuo a capite resumpsit,
et quo copiosior messis inde proveniat, consuevit singulo quo-
que die a singulis aliquam eius partem reposcere.

Mag. Salmeron hac quadragesima in templo Annuntiationis
concionatus est; porro quomodo munus hoc exegerit, creditu
vobis quam dictu nobis facilius puto; dicam tamen unum aut
alterum de multis, e quibus caetera ipsi minori negotio colli-
gere, quarn nos significare poteritis. Imprimis universos fere ³
amplissimae huius civitatis primarios viros ac mulieres audi-
tores habuit continuos, ni forsan nonnulli id temporis negotiis
forensibus praepedirentur: deinde (quod mirum est> in dies, ad
ultimum etiam usque diem, audientium accrescebat numerus,
adeo sane, ut locus, alioqui capacissimus, concurrentium mul-
. titudinem vix capere posset. Iam, si lubeat, gratiam, spiritum,
doctrinam, sermonis ac rationum claritatem, denique omnia
alia, quibus usus est, adamussim referre, haud dubie epistola
in iustum volumen excresceret. Pro his omnibus igitur, hoc,
quod et ipse saepius audivi, dico: omnium scilicet auditorum iu-
dicio, vix similem Neapoli auditum esse concionatorem3 unde
inter caetera et illud consecutum est 4 ut, cum civitas ante ad-
ventum Patris non perinde nostra praesentia afficeretur, in
praesentiarum universa Collegio quam maxime faveat; volue-
runt quidam e primatibus hinc inde eleemosynas Patri pro sti—
pendio emendicare3 Verum tantum abfuit ut hoc admitteret, ut

¹ P. Andreas de Oviedo.
‘2 Joannes Franciscus Araldus.
⁵ fere inseruit Polancus„

4 Verba haec unde inter caetera illud consecutum est ut sunt Polanci; Peltanus
enim dixerat: et rem ila habere hinc velsacile colligere est, nam.

