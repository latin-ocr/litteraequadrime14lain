AN. 1552 · 45

erga nos nascitur atque adolescit charitas. Domini Joannis
medici ¹ atque ejus uxoris indeffessam liberalitatem Christi
nomine appellabo, qui sedulo pugnant ut quicumque Societatis
Jesu hac iter habent apud se divertant. Alii quoque plurimis
ex locis nobis, quae ad necessitates hujus vitae inevitabiles far
ciunt, administrant. Jam vero desiderium urbis ac communem
in nos voluntatem proniorem propensioremque effecit adventus
R. P. Alphonsi, cujus praeclaris concionibus ac lectionibus
mirum in modum capiebantur omnium animi ac delectabantur.
Probat ipsa frequentia in tantis caloribuS, attentio in audiendo
singularis. Nam licet illis mensibus aestas magnis exardesce-
ret caloribus, tanta tamen multitudo ad audiendum convenie-
bat, ut pauciores in hac quadragesima, huic negotio attribu-
ta, coire dicantur. Atque inter eam multitudinem aliqui tam a
pietate alieni ut eos dicant numquam quodammodo antea in
templo Visos fuisse. Attentio porro tanta quanta in mentem ve-
nire potest. Nullus strepitus sub ingenti magnitudine templi,
nullus excreatus, nulla tussis circumsonabat. Tum, sublato
Vultu, fixis luminibus intentissimos videres ad audiendum.
Intererant saepe quidam Episcopi, Canonici, Aulici Ducis, a
quibus profluxit pulcherrimus Societatis rumor. Quidam a Pa-
tre petiverunt ut quasdam lectiones per typos evulgaret, com-
munesque multis faceret3 is tamen illis numquam obsequi Vo-
luit. Verum quo gratior fuit ac nobis fructuosior, plures gravio-
resque causas reliquisset et desiderii et doloris, nisi R. P. Pro-
vincialem ‘·' expectatissimum optatissiniumque reddidisses. Cu-
jus adventus Duci, nobis, urbi, maximae fuit voluptati. Is
lectionem a P. Alphonso institutam prosequitur tanto spiritu
divinae sapientiae ac efficacia, ut merito dicant, intra 40 annos
fuisse concionatorem nullum, qui nostris patribus non facile
cedat. Bone Deus, quos fructus, quos proventus, quae egregia
incrementa pollicetur.

Superest ut pauca dicam de nostris studiis. Lectiones eae-
dem interpretantur, quas instituisse nos ad te scripsit P. Ludo-
vicus, idque fit non sine fructu domesticorum ac extraneo-
rum, quos his artibus conamur instruere, quibus‘eruditione

¹ Joannes de Rosis.
²⁴- P· ,Iacobus Laynez.

