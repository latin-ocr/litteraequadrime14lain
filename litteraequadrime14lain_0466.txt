4o2 LITTERAE QUADRIMESTRES

necnon et lectio constituta est quaestionum, quas, casus con-
’ scientiae vulgo appellamus. In hoc studiorum exordio habita est
oratio, quae ipsi Card.¹i placuit. Perseverant eodem ordine le-
ctiones maxima auditorum frequentia3 cum enim urbs satis es-
set celebris, praeceptores privati sunt sublati a Card.li ; incredi-
bilis autem fructus, tum ex concionibus et de Christi doctrina
lectione, tum etiam ex sacramentorum assidua frequentatio-
ne, oritur, maxima, non solum Regis, verum etiam caeterorum
omnium, laetitia et congratulatione.

Maximam vero illud non solum Ptri. Natalis, verum etiam
nobis omnibus in Domino laetitiam attulit, quod scilicet Pr. Tor—
res, Pr. Franciscus, una ac socius eius Bustamantus‚ cum
Pre. Hieronymo Natali convenerint. Pater namque Torres
p.O Augusti, Ρ. vero Franciscus ultimo affuit die, qui omnes
maximum huic rerum innovationi auxilium praebuere; praeser-
tim P. Franciscus, olim Dux Gandiae, qui quantam non solum
Regi, verum etiam plebi admirationem attulerit, quantumque
misericordissimus Deus, eius adventu Societatem lusitanam,
quasi lumine quodam illustrarit, verbis explicari minime queat.
Contulit ei profecto Dominus miram humilitatis virtutem, in spi-
ritualibus colloquiis affluentiam maximam ac peculiare quod-
dam donum, ut multum omnes aedificet atque in virtute suo
exemplo corroboret. Invisit Regem, qui tantum ei honorem ex-
hibuit, ut non parum multi admirati fuerint, quod tamen sanctis-
simo viro intolerabile erat. Satisfecit magnopere Regi, Reginae
ac principibus, et in magnam eos commovit spiritus inflamma-
tionem, et eX nonnullis, quas habuit, privatis collocutionibus,
maximus in Regia aula fructus est subsecutus: Regina namque,
principis uxor, ac infantes sua peccata confessi sunt. Illae vero,
quae Reginam comitantur, nobiles foeminae ut sibi doctrina
Christi singulis diebus praelegeretur postulaverunt3 quod prae-
stare coepit P. Franciscus, nunc vero a duobus Patribus, tum in
Reginae, tum in principis domo fit. Nonnullis exercitia spiritua-
lia traduntur; sacramenta vero crebro frequentantur.

Cum autem semel P. Franciscus quamdam ex nobilibus his
foeminis ludo chartarum animum recreantem offendisset, se
in eisdem chartis vitiorum virtutumque ludum confecturum
esse dixit, quod nullo negotio fecit: in singulis itaque chartis
vel vitium scripsit Vel virtutem, simulque virtutes ita vi distin-

