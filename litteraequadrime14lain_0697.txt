ΑΝ. 1554 693

latiusque construatur, cui rei suurn libenter studium atque ope-
ram pollicentur. Nec dubitamus fore quin, si id erigeretur,
bona esset populi pars <qui ejus in nos est amor) ad nostrum
templum diebus festis accessura. Potest hoc vel ex eo facile col-
ligi, quod nostrum nunc sacellum, non solum perexiguum,
Verum etiam ab urbe remotum cum sit, ita illi dominicum cor—
pus recipere conantur, ut paschali etiam Resurrectionis tem-
pore in nostro sacello communicandi copiam a suis vicariis
petant.

Quod ad concionatores pertinet, P. Corrca, Novitiorum Ma-
gister, qui doctrinam praelegit christianam, externis omnibus
vehementer probatur maximumque movet etiam durissimis
affectum devotionis. Nec minus qui hactenus fere semper die-
bus dominicis concionatus est, Ρ. Georgius Serranus, cujus
ingenii subtilitatem ac in dicendo salem saepius ego non col-
laudantes solum scholasticos multos verum et admirantes vidi.
Quibus tamen (omnium, ut credO, judicio) Pater Cotta, etsi in
ea re adhuc tiro, non cedit magnamque omnibus et aedificatio-
nem et admirationem movet.

Cum duodecim nunc audiendis confessionibus Patres, diebus
tamen tantum dominicis, vacent, non possunt tamen tot, qui
quotidie (ut ducentos circiter, qui dominicis diebus idem faciunt,
praetermittam) ad nos peccata fassuri accedunt, satisfacere.
Sed tam pio devotionis affectu illi sunt, ut, cum hic multitudi-
nis aliquando causa id non liceat, ita patribus consulentibus,
alium aliquem, cui fateantur, quaerant. Iamque haec in sacra-
mentis percipiendis assiduitas in hujus urbis civium animos ita
paulatim subrepsit, ut in omnibus templis multi iam, praeter
quam quod peccata fatentur, Eucharistiae accipiant Sacramen-
tum. Ob quam tantam morum in melius hac in urbe mutationem
maximas omnes, et illi praesertim qui caeteris eminent, bono-
rum omnium datori, Deo gratias agunt. Nec enim in privatis
solum hominibus, Verum et in omni hominum genere ac condi-
tione, morum haec commutatio cernitur. Multique inter eos
praecipue sunt, qui animarum suarum salutem cupientes pro
virili consequi, spiritalibus rebus mortificationique se totos de-
dant. Qui profecto nos in Domino plurimum consolantur, cum
saeculares homines, in mediis tentationum fluctibus constitu-
tos, tarn Deo familiares animarumque salutis amatores et quie—

