ΑΝ. 1553 489

atque ita processu temporis fore confidimus ut, gratia opitu-
lante divina, omnes, in solemnibus minimum festis, horum sa-
cramentorum uberem reportent fructum, suoque exemplo tan-
dem filii vel invita parentum corda ad christianam sint emolli-
turi pietatem. Atque haec satis de pueris, quorum quidem
numerus vehementer crevit, ut in una etiam classe plures cen-
tum habeamus; brevique novam, praeter tres alias, constituere
classem decrevimus.

Nostri sacerdotes et alii nonnulli ¹, ut de his pauca dicam,
diligenter et magno satis cum fructu suas continuant concio-
nes; imprimis P. Canisii praedicatio indies magis magisque,
tum Regiae Majestatis, tum populi, attentionem, savorem et
gratiam mereri comperimus. Is, postquam, gratia Deo, a febre,
qua periculose satis laboravit, evasisset, tantum abest ut ab
hoc praedicandi munere sit feriatus, ut et labor sit ei magis
auctus. Nam, licet Regia Majestas ipso uteretur concionatore,
tamen publicae magis utilitati quam privatae studens, consul-
tius fore putavit si in summa et cathedrali Ecclesia serviret
populo; sed cum idem Rex in festis natalitiis ordinario desti-
tueretur concionatore, ad Canisium itum est, qui proinde
utrumque praedicandi munus, hoc est, et apud Regem et in
templo summo, non sine ingenti labore, subiit; nam statim,
absoluta concione una, fuit illi ad alteram alio in loco progre-
diendum. Quae res efficit ut magis ac magis increbrescat atque
augeatur ipsius apud omnes fama; non solum autem ejus, sed
et aliorum fratrum nostrorum, qui et ipsi concionantur, quos
cum in primis rarus satis adiret populus, vel quia ignoti, vel
quia nonnulli non ita eleganter, ut istorum prurientes requirunt
aureS, hoc idioma callerent, ita ut in primis instandum esset
apud eos, quorum intererat templum concedere, ut liceret ali-
quando populo verba facere, nunc paulatim nostrorum con-
cionibus affici videntur. Instant enim urgentque ut continuare
velint, fore pollicentes et magnum auditorium et ingentem fru-
ctum. In summa, praeter alios, quos hinc amplos fructus spe-
ramus, hoc maxime assequimur: quod magis in dies Societatis
nostrae bonus spargatur odor.

Non enim hic dumtaxat nostrorum opera desideratur, sed

¹ Scholastici scilicet, qui nondum erant sacerdotes.

