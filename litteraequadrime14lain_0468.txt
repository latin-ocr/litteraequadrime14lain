464 LITTERAE QUADRlMESTRES

lae discalceatorum tradidit, alter vero mirabiles fecit in divino
cultu progressus.

Confessarii autem laborant non parum suumque munus
cum non mediocri aedificatione praeclare exequuntur, quorum
unus e divite quodam, ut duobus pauperibus magnam aureo-
rum summam dimitteret, impetravit; non parum etiam exter-
nis scholasticis, qui singulis mensibus confitentur, prosunt.
Multa quidem, quae ad Dei gloriam pertinent, in India gesta
cognovimus, una autem cum hac indianas litteras de his agen-
tes mittimus.

Ex Brasiliensi regione litterae nobis redditae sunt, quae
non tamen septem, qui hoc anno eo iverunt, adventus certiores
nos faciunt3 nonnullasque res in eadem gestas provincia nar-
rant magnae aedificationis, quas omnes brevi, Domino favente,
transmittemus.

Africae in oppido Tutuan multa a Deo Opt. Max. gesta Pa-
tris Joannis Nunez et socii Ignatii ministerio nuntiantur. Mul-
tos enim quotidie captivos redimit: multum Christi cultores
omnes, qui in illis infidelium partibus versantur, consolatur,
tum eorum audiens confessiones, tum vero etiam urgentes sti-
mulos ad Christi fidem retinendam addens. Parat praeterea
quae potest omnia aegrotantibus captivis, qui in quodam op-
pidi xenodochiO, cuius ipse curam habet, manent, et iis etiam,
qui ab heris male tractantur. Plusquam mille aureos nunc in
captivorum redemptionem ad eum mittimus, quos Episcopus
quidam, Eborae nunc defunctuS, ac nonnulli alii privati, ipsius
epistolis, ac tanta rerum necessitate commoti, largiti sunt,
atque hoc quidem praeter id, quod hinc semper ad constitutos
homines illuc transmittitur. Incitat profecto non parum ad Dei
laudes tanta lusitanorum ad haec misericordiae opera propensio.

Velit D. Opt. Max. hoc nobis praestare donum, ut in omni-
bus ipsius voluntatem intelligamus perfecteque adimpleamus.

Coimbriae VI idus Octobris 1553.

T. Ρ.

Indignus filius,

JAcossus MIRoN.

Non est superscriptio, sed tantam in ima quartae paginae
ora, ignotae manas leaecpauca leguntur.- Q. Coimbra , 53.

