AN. 1554 707

dico. Sed sane plus est quam scribi possit, nec mediocrem no-
bis omnibus affert una cum gaudio admirationem plebis hujus
devotio et erga res divinas affectio, quam et externa. opera 616-
11105113111, et, internorum motuum conscii, confessores tacere
non possunt. In tanta multitudine excellunt tamen quidam et
praecipua quadam pietate praefulgent viri et mulieres, qui,
cum in mundo sint, de mundo tamen dici non possunt. Etenim
carnis et saeculi blandimenta, opes, fortunas, se denique ipsos
ac sua omnia ita prae Deo Deique honore negligunt, ut quoties
opus sit, nullam sint horum habituri rationem. Quod nequa-
quam dicerem, nisi re ipsa nobis compertum id foret. Nullum
enim opus bonum, quod sive ipsi, duce Spiritu Sancto. sua
sponte animo conceperint, sive a patribus nostris commissum
illis fuerit, aut etiam ostensum, praetermittere omnino volunt.
Ita et pauperes adjuvant, et mortuos inopes sepeliunt, et pec-
catores ad Viam justitiae revocant. Et paucis ante diebus viri
duo, ab his conversi, in admirationem sui universam 113116 ci-
vitatem converterunt. Erant enim malorum omnium insignes
artifices et duces, ut, si quas caedes, si quod aliud scelus quis
q optaret confici, ad illos confugeret. Mulieres vero, eaeque ma-
gna ex parte nobiles, idem ,· maxime 111161· meretrices, neque id
frustra, efficere conantur.

In quadragesima singulis diebus est a R.d0 P. Otello concio-
natum, initio per aliquot dies in templo Divae Mariae, quod est
hic maximum; reliquo vero tempore in nostro; factum autem
illud fuerat rogatu magistratus hujus civitatis, propterea quod
adesse, qui conductus fuerat, impeditus mala valetudine non
potuerat. Est autem utrobique illum comitata ingens populi
multitudo, quae nunc quoque dicbus festis ac dominicis auge
tur potius quam (1661·65611; 111 plurimum enim ita plenum est
templum, ut vix plures capere posse videatur. Tantoque affectu
verbum Dei, praecipue mulieres, prosequuntur, ut, si quando
morbo aliquo dorni detineantur, mittant ipsae alias, quac id,
quod audierint, diligenter illis referant. Diebus autem veneris,
post Resurrectionis festum, Ecclesiastem Salomonis idem Pa—
ter est interpretatus. At vero diebus festis et dominicis Jobi
librum, quem antea auspicatus fuerat, prosequitur. Adjunxit
quoque, ad majorem auditorum fructum, ut in singulis concio-
nibus Psalmum aliquem cum Evangelio conjungat.

