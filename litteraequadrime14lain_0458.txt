454 LITTERAE QUADRIMESTRES

P. Hieronymo Natali convenerunt] Ρ. namque Torres primo
Augusti, P. vero Franciscus ultimo affuit die, qui omnes maxi-
mum huic rerum innovationi auxilium praebuere, praesertim-
que P. Franciscus, qui quanta non solum Regi verum etiam
plebeiis admirationem attulerit, quantumque misericordissimus
Deus eius adventu Societatem Lusitaniae quasi lumine quodam
illustraverit, verbis explicari minime queat. Contulit ei profe-
cto Deus miram humilitatis virtutem, in spiritualibus collocutio-
nibus affluentiam maximam et peculiare quoddam donum, ut
multum omnes aedificet, atque in virtute suo sanctissimo exem-
plo corroboret. Invisit Regem, qui tantum ei honorem habuit,
ut non parum multi admirati fuerint, quod sanctissimo Viro et
gravissimum et intolerabile erat. Satisfecit tantopere regi, re-
ginae ac principibus et in tantam eos commovit spiritus inflam-
mationem, ut postea ex nonnullis, quas habuit, privatis collo-
cutionibus maximus in regia aula fructus fuerit subsecutus. Re-
gina namque, principis uxor ac infantes sua peccata fassae
sunt. Illae vero, quae reginam comitantur, foeminae ut sibi Chri-
sti doctrina diebus singulis praelegeretur postularunt, quod
praestare coepit P. Franciscus3 nunc idem a duobus Patribus,
tum in reginae, tum in principis domo fit; nonnullis exercitia
spiritualia traduntur3 sacramenta vero crebro frequentant. Cum
autem semel P. Franciscus quamdam ex nobilibus foeminis
ludo chartarum animum recreantem offendisset, se in eisdem
chartis vitiorum virtutumque ludum confecturum esse dixit,
quod nullo negotio fecit. In singulis itaque chartis vel Vitium
scripsit Vel Virtutem, simulque virtutes ita vi distinxit et nu-
mero, ut aliae aliis superiores essent, vitiaque item alia aliis
detestabiliora. Cui vero abiectius obtigisset vitium, eam exer-
cebat mortificationem, quae huiusmodi vitio in charta destinata
erat. Bis in aede sacra Collegii, semel apud divi Rochi, coram
Rege (ut superius diximus) concionatus est; in aula vero regia
apud reginam, principem ac infantes plurimas habuit concio-
nes. Invisere eum non solum proceres, verum etiam praesules
omnes, quitum versabantur in curia. Domesticos vero aedifi-
cavit maxime omnibusque, cum suo sanctissimo exemplo, tum
etiam vivis quibusdam collocutionibus ad virtutem vehementi
fuit incitament03 quod idem Conimbricae fecit, ibi etiam in no-
stro templo semel est concionatus. Benedictus sit omnipotens

