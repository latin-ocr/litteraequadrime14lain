AN. 1554 635

qui hujus rei causa ad nos accedunt, lubenterque cooperatores
aliquos ad hoc opus acciperemus, prout jam diu est quod a no-
stro P. Provinciali ¹ ipsos petimus, nisi necessitas succurrendi
aliis domibus, quae in diversis partibus fundantur, impediret
quominus ad nos possint mitti tam desiderati coadjutores. Ve-
rum confidimus quod Dominus qui fideles suos tangit et messem
parat, non tardabit mittere operarios in vineam suam.

Unde qualia et quam notatu digna Dominus operatus sit in
multorum animabus, ex ipsorum operibus satis fit manifestum;
quandoquidem concubinarii non pauci, ipsam damnationis
viam fugientes, concubinas suas reliquerunt; ac omnem occa-
sionem ad hoc peccandi genus redeundi detestarunt‚ falsisque
amoribus in veros commutatis, in frequente sacramentorum
usu perseverant. Eratque tanta ignorantia veri in aliquibus ut
invenerimus quosdam pactis quibusdam et conditionibus, fal-
sam pietatem praetendentibus, peccandi usum sibi confirmasse.
Voverant enim sibi invicem juramento medio, videlicet, ipsa,
cum alioquin haberet maritum, castitatem nisi cum ipso concu-
binario; ipse autem ut eam institueret haeredem bonorum suo—
rum3 cum aliis conditionibus illicitis, inimico generis humani
instigante, sese invicem illaqueantes. Hos Dominus ad nos ad-
duxit, qui, cognitis erroribus suis, poenitentiam egerunt, omni-
busque in pristinum statum reductis, octavo quoque die confi-
tentur et communicant cum magno et fervente proposito perse-
verandi. Alii etiam non pauci alia peccandi genera, longo usu
jam inveterata et enormia, reliquerunt, quae, quia longum esset
recensere, taceo.

Quidam mercator hujus oppidi, jam provectae aetatis, his
diebus elapsis accessit ad nos ut confiteretur peccata sua, qui,
inter alia peccata sua, multorum bona apud se injuste detinebat,
ita ut restitutiones, quibus obnoxius erat, excederent summam
mille ducatorum, a longo tempore, hoc est, abhinc viginti annis,
debitorum. Huic in ipsa confessione ita illuxit Dominus et ita
ejus praecordia percussit, ut in largas prorumpens lachrimas et
gemitus, seipsum graviter increpans quod hactenus non tan-
quam christianus sed sicut paganus vixerit, ut vix consolatio-
nem ab ipso confessario accipere vellet, cui bona sua obtulit ut

¹ P. Antonius de Araoz.

