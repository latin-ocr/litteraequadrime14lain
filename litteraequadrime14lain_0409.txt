AN. 1553 405

Nunc commorantur quinque turcarum biremes, quorum
major pars, apostatae sunt, de quibus decem jam dies magna
mihi cum Mauris contentio est. Illud profecto verum est, si una
charitas desit, omnia bona simul deesse. Itaque cum hi Mauri
populi prorsus ea sint exuti, adeo sunt crudeles, ut suos quis-
quam captivos, seu mares sint seu foeminae, miserrimae ha-
bitos, nuda corpora ostentantes, sine tunicis etiam intimis, pe-
dibus exertis sinant incedere3 quod si in morbum aliquando in-
cidant, in carceribus subterraneis atque teterrimis illos absumi
crudeliter patiuntur, nec interea quidquam ad usus vitae neces-
sarios miseris suppeditare volunt: quamobrem parvam Miseri-
cordiae aedem, ubi curentur, institui, atque duumviros, quibus
illi curae essent, imposui, praeter fratrem Ignatium ¹, qui prae-
fectus est eorum omnium, qui hic mea fide versantur, et univer-
sorum hujus oppidi carcerum, qui octo sunt numero, in quibus
adeo constipati captivi sunt (domus enim non capiunt) ut non
multum absit quin aestate calore nimio strangulentur. Tantos,
dum eis necessaria subministro, sumptus facio (nam multi sunt
semper aegroti), ut te mihi aliquas huic rei eleemosynas quae-
rere necesse sit. Hoc itaque unum abs te, charissime pater, pro-
pter Domini nostri amorem mirum in modum peto: ut poten-
tiorum limina obeas‚ ab eis omnibus opem efflagites, qui tibi
videbuntur auxilio esse posse huic tam sancto operi, non solum
aedis Misericordiae, sed etiam in libertatem vindicandi, tum
aliquot lusitanos pueros, tum nonnullos pueros atque puellas
foeminasque inde ex orientale plaga vectas, quae et major mul-
titudo est, et magis omnibus destituta, quoniam a suis quam
longissime absunt, quod in causa est ut in summa libertatis de-
speratione multi a Christo deficiant. Hae orientales, cum omni-
bus simul portoriis et expensis, septuaginta aureis ad summum
stabunt, donec ad id loci vehantur, magna cautione, quocum-
que volueris, ac tanti quidem infantes promiscue veneunt:
puellae vero bona forma, a duodecim circiter ad 20 annos, octo-
ginta sex aureis, expensis portorisque adnumeratis. At pueri
Lusitani nonaginta aut centum, quod rarissimae contingit, in-
dicantur.

Quicquid isthic pecuniarum tradetur, ad Clementem Clau-

¹ Fr. coadjutor, Ignatius Bogado.

