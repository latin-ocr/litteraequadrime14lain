234 LITTERAE QUADRIMESTRES

Praecedentium Fratris Marci Jorge litterarum latina versio ¹.

Pax Domini nostri Jesu Christi sit semper nobiscum. Amen.

Cum ea, quae superiores hos quatuor menses R. P. T. filios,
quos in Domino genuisti, occupatos tenuere, scripturus sim, et
tuae voluntati obtemperaturus, illud in primis occurrit, quod
ad puerorum institutionem, quam scio Ρ. tuae magnae semper
esse curae, pertinet. Quos in proximis huic urbi pagis et oppi-
dis, ad primum et secundum milliare, fratres diligenter, ab ipso
usque ianuario, Divina praecepta et alia fidei rudimenta docent,
cum magna oppidanorum omnium utilitate. Initio quindecim
aut sexdecim fratres hanc iucundissimam provinciam festis
diebus, quibus non erat praeceptoribus opera danda, obierunt;
sed quamvis multorum opera rebus aliis necessaria postea fue-
rit, sex aut septem tamen adhuc perseverant in eodem labore.
Veniunt et pueri et homines non pauci ab oppido quodam ut
singulis hebdomadis ad divina Sacramenta accedant. In altero,
fratris, qui eo ibat, diligentia, reditus in veterem gratiam est
factus ab aliquibus, qui odia inter se fovebant, e quibus unus,
cum iniuriam ipse accepisset, publice ab eo, qui laeserat, ve-
niam in templo postulavit, non sine lachrymis, quod omnibus,
eius oppidi fuit exemplum perquam salubre.

Ρ. D. Goncalvius cum Braccharae fuisset aliquot diebus, in
urbem, quam Portum vocant, Lusitaniae, post Olissyponam,
maximam, missus est, efflagitantibus id atque cupientibus ma-
iorem in modum ipsis civibus, apud quos superioribus annis
suerat. In ca urbe non interdiu non noctu quies ulla dabatur,
cum hinc vocarent conciones, hinc urgerent multi, quorum
confessiones erant audiendae. Cumque non posset D. Goncal-
vius omnium satisfacere petitionibus, quibus certe plurimum

¹ Vide supra, pag. 228, not. 1.

